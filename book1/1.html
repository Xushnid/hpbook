<!DOCTYPE html>
<html lang="uz">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>"ODAMOVILAR XIYOBONIDAGI 4-UY"</title>
    <link rel="stylesheet" href="../css/styles.css">
</head>
<body class="light-mode text-medium">
<!-- YANGILANGAN DYNAMIC HEADER (SVG IKONKALAR BILAN) -->
<div id="dynamicHeaderContainer">
    <!-- Bu boshqaruv panelini ochadigan kichik tugma (o'ng tomonda) -->
    <button id="headerToggleBtn" class="nav-btn">
        <!-- Menu (Gamburger) ikonkasi -->
        <svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="3" y1="12" x2="21" y2="12"></line><line x1="3" y1="6" x2="21" y2="6"></line><line x1="3" y1="18" x2="21" y2="18"></line></svg>
    </button>
    <!-- Kengayganda paydo bo'ladigan asosiy panel -->
    <div class="header-content">
        <!-- Chap guruh -->
        <div class="nav-group">
            <button class="nav-btn" id="prevBtn" title="Orqaga">
                <!-- Orqaga strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="15 18 9 12 15 6"></polyline></svg>
            </button>
            <button class="nav-btn" id="tocBtn" title="Mundarija">
                <!-- Mundarija (List) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M8 6h13M8 12h13M8 18h13M3 6h.01M3 12h.01M3 18h.01"></path></svg>
            </button>
        </div>
                <!-- Markaziy guruh -->
        <div class="nav-group">
            <button class="nav-btn" id="zoomOut" title="Shriftni kichraytirish">
                <!-- Zoom Out ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="8" y1="11" x2="14" y2="11"></line></svg>
            </button>
            <button class="nav-btn" id="alphabetBtn" title="Alifboni o'zgartirish">
                 <!-- Tarjima (Alphabet) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 22l4-12 4 12M6 16h4m5-11v11m2-11a4 4 0 0 1 0 8h-2m-3 3h5"></path></svg>
            </button>
            <button class="nav-btn" id="zoomIn" title="Shriftni kattalashtirish">
                <!-- Zoom In ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="11" y1="8" x2="11" y2="14"></line><line x1="8" y1="11" x2="14" y2="11"></line></svg>
            </button>
        </div>
                <!-- O'ng guruh -->
        <div class="nav-group">
		<div class="audio-controls-global">
                <button class="nav-btn" id="globalAudioPlayPauseBtn" title="Musiqani o'ynatish/to'xtatish">
                    <svg id="globalPlayIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-play"><polygon points="5 3 19 12 5 21 5 3"></polygon></svg>
                    <svg id="globalPauseIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-pause" style="display: none;"><rect x="6" y="4" width="4" height="16"></rect><rect x="14" y="4" width="4" height="16"></rect></svg>
                </button>
            </div>
		
		
            <button class="nav-btn" id="themeBtn" title="Rejimni o'zgartirish">
                <!-- Rejim (Palitra) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M12 2.69l5.66 5.66a8 8 0 1 1-11.31 0z"></path></svg>
            </button>
            <button class="nav-btn" id="nextBtn" title="Keyingi">
                <!-- Keyingi strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="9 18 15 12 9 6"></polyline></svg>
            </button>
            <button class="nav-btn" id="closeHeaderBtn" title="Yopish">
                <!-- Yopish (X) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="18" y1="6" x2="6" y2="18"></line><line x1="6" y1="6" x2="18" y2="18"></line></svg>
            </button>
        </div>
    </div>
</div>

    <main class="main-content">
        <div class="chapter-content">
 <h1 align="center"><i style="color:#d85030;">Bob-1.</i>"ODAMOVILAR XIYOBONIDAGI 4-UY" </h1>
<p>Odamovilar xiyobonidagi 4- uy sohiblari mister va missis Dursllar:<br>- Xudoga shukurlar bo'lsinki, xonadonimizdagi hayot mutlaqo me'yoriy tarzda kechmoqda, - deb maqtana olishlari bilan juda g'ururlanishadi.<br>Shunday kishilar biror-bir g'ayrioddiy, ayniqsa, sirli hodisaga aralashib qolishlarini tasavvur qilib ham bo'lmaydi. Zero ular har qanday bema'nigarchilikni toqat qila olmaydilar.<br>Jussasi yirik, ortiq darajada semizligidan bo'yni deyarli ko'rinmaydigan, burni ostidan uzun mo'ylov o'sib chiqqan Mister Dursl parma ishlab chiqarishga ixtisoslashgan «Grunnings» firmasining direktori bo'lib ishlaydi. Qotmadan kelgan sarg'ish sochli missis Durslning bo'yni esa aksincha, haddan tashqari qiziquvchan tabiati uchun ayni muddao bo'lib, oddiy ayolning bo'yniga nisbatan ikki chandon uzun. Negaki, xonim birovning devoridan mo'ralab qarash, qo'shnilarni kuzatib, ularning sir-asrorlaridan boxabar bo'lib yurishni o'larcha yoqtiradi.<br>Bundan tashqari, er-xotinning kichkintoy, Dudli ismli o'g'li bo'lib, ota-onaning fikricha, ushbu yorug' olamga hali bunday ajoyib bola kelmagan emish.<br>Dursllar bisotida hamma narsa bor. Biroq yana shunday bir mudhish sir borki, u ham bo'lsa, Potterlarning Dursllarga qarindoshligidir. Bu gapning biror-bir kishiga oshkor bo'lishi Dursllar uchun bardosh berib bo'lmas andisha bo'lib, undan biror-bir kimsa voqif bo'lib qolishi haqidagi o'y er-xotinni qattiq g'azabga keltiradi. Gap shundaki, missis Potter missis Durslning tug'ishgan singlisi bo'ladi. Biroq opa-singil ko'p yillardan buyon yuz ko'rishmagan. Ochig'ini aytganda, missis Dursl o'zini go'yo singlisi yo'q kishiday tutadi. Buning boisi singil ham, uning to'pori eri ham, Dursllarga imkon qadar o'xshamaslikka harakat qilishidir. Mabodo Potterlar Dursllar ko'chasiga kirib qolishsa-yu, qo'shnilarning bu haqdagi fisq-fasodlarini o'ylashsa, er-xotinning a'zoyi badanini titroq bosadi. Dursllar o'z ko'zlari bilan ko'rishmagan bo'lsa-da, Potterlarning jajji o'g'ilchasi borligidan xabardor. Umuman aytganda, ayni shu bolaning borligi Dursllarni Potterlardan yanada uzoqroq bo'lishga majbur qildi. Dudlining har xil bezorilarga ilashib yurishi etmay turgan edi!<br>Derazadan ko'rinib turgan bulutli osmonda, ya'ni hikoyamiz boshlanadigan, havosi buzuq zerikarli seshanbaning mister va missis Dursllar uyg'ongan erta tongida, ko'p o'tmay juda sirli, jumboqli voqealar bo'lib o'tishidan dalolat beradigan biror-bir alomat hali ko'rinmaydi. Mister Dursl allanarsa g'o'ng'illagancha, ishga taqib yuradigan ko'rimsiz bo'yinbog'laridan birini qidirar, missis Dursl esa baqaloq Dudlini balandgina bolalar kursisiga suqib kiritishga harakat qilib, kechagi mish-mish gaplarning chalasini eriga shosha-pisha oxirigacha so'zlab berishga oshiqar edi.<br>O'zi bilan o'zi ovora er-xotin ayni paytda deraza yonidan uchib o'tgan malla-jigar rang boyqushni payqamadi. <br>Soat sakkiz yarimda mister Dursl portfelini qo'liga oldi-da, xotinining yuzidan cho'qib oldi. Ayni fursatda janjal ko'tarib, kursida tipirchilagancha, atrofga jon-jahdi bilan suli bo'tqa uloqtirayotgan Dudlini ham o'pmoqchi bo'ldi-yu, harakati xato ketdi.<br>- Quyoncham meni, - qurqurab qo'ydi Dursl, uydan chiqib ketar ekan. <br>Bir iloj qilib mashinasiga kirib olgan mister Dursl 4- uydan nari ketdi.<br>Chorrahaga chiqqach, ilk bor g'alati bir holat guvohi bo'lib qoldi. Nogahon uning nigohi sinchkovlik bilan xarita o'rganib turgan mushukka tushdi. Mister Dursl, ushbu holatga dastlab e'tibor qaratishga ham ulgurmadi, nimani ko'rganini idrok etgach esa boshini keskin burib, ortga qaradi. Odamovilar xiyoboni burchagida yungi yo'l-yo'l mushuk turibdi-yu, yonida hech qanday xarita ko'rinmaydi. <br>- Qanday bema'nilik?! Tong yorug'ligining o'yini bo'lsa kerak bu.<br>Mister Dursl ko'zini pirpiratib oldida, mushukka baqraytirdi. Mushuk ham unga tik qarab turibdi. Harakatini davom ettirar ekan, toki burilib, katta yo'lga chiqqunga qadar do'ng peshonasining ro'parasidagi orqa tomonni kuzatish ko'zgusidan mushuk harakatini kuzatib bordi. Bu safar mushuk ko'cha nomi yozilgan taxtadagi «Odamovilar xiyoboni» yozuvini o'qimoqda. Yo'q, aniqrog'i u taxtaga qarab turibdi. Axir mushuk xaritani ham, taxtadagi yozuvni ham o'qiy olmasligi muqarrar-ku! Mister Dursl bir silkinib oldi-da, xayolini mushukdan chalg'itdi. Shaharga eltadigan yo'l davomida esa shu bugun ishda bir dunyo parmalarga yirik buyurtma olishi haqidagi o'yga cho'mib ketdi.<br>Shunga qaramay, shaharga yaqinlashgan mister Durslning parmalar bilan bog'liq orzu-havasini yana bir holat quvib yubordi. Har kuni ertalab ro'y bergani kabi bugungi yo'l tirbandligida o'tirar ekan, hamma yoqda g'alati kiyinib olgan odamlar yurganini sezib qoldi. Mister Dursl kishining jig'iga tegadigan odamlarni toqat qila olmaydi. Bu odamlar esa hammasi birday rido kiyib olgan. <br>- Ba'zan yoshlarning beo'xshov kiyinib olishganini o'ylasang, vahimang keladi! Rido – biror-bir so'nggi chiqqan ahmoqona moda bo'lsa kerak-da, - xayoldan o'tkazdi u. <br>Mashinasining rulini barmoqlari bilan chertib o'tirar ekan, yonginasida yig'ilib olgan, nimalardir haqida kayfi chog'lik bilan shivirlashib turgan aqli norasolar tomon qarab, ular orasida ikki-uch kishi unchalik yosh emasligi, anavi kishi esa keksa bo'lib, zumrad-zangori rido kiyib olganligini g'azab bilan payqab qoldi! <br>- Qanday andishasiz kishi ekan! <br>Birdan mister Durslning xayoliga:<br>- Bularning bari navbatdagi reklama yoki biror-bir o'xshash tadbir bo'lib, mana bu odamlar xayr-ehson yig'ib yurgan bo'lsa kerak, - degan o'y keldi, - Ha, endi tushunarli.<br>Nihoyat mashinalar qo'zg'alib, ikki daqiqadan so'ng, mister Dursl yana o'z parmalari haqida o'ylagancha, «Grunnings» idorasining binosi yonidagi mashinalar turadigan maydonchaga kirib bordi.<br>To'qqizinchi qavatda joylashgan xizmat xonasida mister Dursl doimo derazaga orqa o'girib o'tiradi. Agar bunday o'tirmaganida bugun ertalab u o'z xayollarini parmalarga jalb etishga ancha qiynalgan bo'lar edi. Negaki u, kuppa-kunduz kuni derazasi yonidan boyqushlar tinmay uchib o'tishayotganini payqamadi. Ammo ko'chadagi odamlar og'zilarini ochib, lol qolishganlaricha, yirik o'rmon qushlarining ketma-ket uchib yurishganini tomosha qilishdi. To'planib olgan merovlarning aksariyati boyqushlarni, hatto tunda bo'lsin, muqaddam ko'rishmagan.<br>Mister Dursl kunning birinchi yarmini shu asnoda, o'z maromida, bo'lar-bo'lmas bema'ni boyqushlarsiz o'tkazdi. U besh nafar bo'ysunuvchining ta'zirini berib, muhim joylarga qo'ng'iroq qilib bo'lgach, yana ikki kishini koyib berishga ulgurdi. Tushlikdan so'ng, a'lo kayfiyat ila ko'chaga chiqib, qo'l-oyoqlarining chigilini yozib kelish va bir yo'la non do'koniga kirib, yog'da ko'pchitib pishirilgan bir juft kulcha xarid qilishga ahd qildi.<br>Do'konga olib boradigan yo'lakda turgan odamlar to'dasiga duch kelmaganida, mister Dursl ertalab uchratgan anavi rido kiygan kishilarni esiga ham olmagan bo'lar edi. To'da yonidan o'tar ekan, darg'azab nigoh-la, ushbu odamlarga boshdan-oyoq razm solib, qarab chiqdi. Sababini anglash qiyin bo'lsa-da, bu kaslar negadir mister Durslni asabiylashishga majbur qilishdi. Bular ham, to'lqinlanib shivirlashmoqda. Biroq qo'llarida xayr-ehson yig'ib yurish uchun biron-bir idish ko'rinmaydi. Mister Dursl kulchaga to'la qog'oz xaltani katta qorniga bosib olgancha, do'kondan qaytar ekan yana shularning yonidan o'tib, qulog'iga chala-yarim gaplari eshitilib qoldi:<br>- Potterlar, aniq, menga aynan shunday deyishdi...<br>- ... ha-ha, ularning o'g'li, Garri...<br>Mister Dursl yashin urganday to'xtab, sarosimaga tushib qoldi. Shivirlashib turgan odamlar tomon o'girilib, nimanidir so'rab bilmoqchi bo'ldi-yu, fikridan qaytdi.<br>Dahshatdan rangi bo'zday oqarib, idora tomon g'izillagancha, xonasiga yugurib etib oldi-da, kotibaga bo'kirib, uni hech kim bezovta qilmasligini buyurdi. Uy telefonining raqamini endi terib bo'lgan edi ham-ki, birdan o'zini to'xtatdi. Go'shakni joyiga qo'yib, mo'ylovini silagancha o'yga cho'mdi...<br>- Yo'q. Bu qandaydir bema'nilik. Axir Potter familiyasi u qadar g'ayrioddiy familiya emas. Familiyasi Potter, o'g'lining ismi Garri bo'lgan odamlar esa bir talay bo'lishi mumkin-ku, - xayoldan o'tkazdi mister Dursl, jiyanining ismi chindan ham Garri ekanligiga shubha qilib, - Ehtimol uning ismi Garvi yoki Garolddir. Missis Durslni bezovta qilishga hech qanday sabab yo'q. Boyaqish, singlisi to'g'risida gap ochilishi bilan ta'bi xira bo'ladi. Uni biror narsada ayblab ham bo'lmaydi. Agar mening shunday singlim bo'lganida-chi... Biroq... rido kiyib olganlar...<br>Tushlikdan so'ng o'tgan vaqt davomida mister Durslning xayolni jamlab, parmalar haqida o'ylashi ancha qiyin kechdi. Idorani kechki soat beshga yaqin tark etar ekan, haligacha o'zini idora qila olmaganidan bir o'tkinchi kishini turtib, qulatib yuborishiga sal qoldi.<br>- Kechirasiz, - to'ng'illab qo'ydi u, turtkidan tebranib erga yuz tuban yiqilib tushishdan o'zini arang to'xtatib qolgan mushtday kishiga qarab.<br>Bu kishi ham binafsha rang rido kiyib olganini mister Dursl birdan fahmlab olmadi. Hozirgina loy bilan bitta bo'lib ketishiga bir baxya etmagan, bo'yi o'smay qolgan kishi esa mutlaqo esankiramadi. Aksincha, chehrasi tabassumdan ochilib, shunday g'ayrioddiy xirildoq ovoz bilan gapirdiki, bir necha o'tkinchi odam taajjub-la o'girilib qo'yishdi.<br>- Uzr so'ramang ser, uzr bildirmang, qadrdonim. Hayotimning eng baxtli, eng charog'on kunini hech narsa qorong'ilashtira olmaydi. Quvoning, chunki O'zingiz-Bilasiz-Kim nihoyat g'oyib bo'ldi! Bugun hatto sizga o'xshagan magllar uchun ham katta, eshityapsiz-mi, nihoyatda katta bayram bo'lishi darkor.<br>Mo'ysafid mister Durslning belidan mahkam quchib oldida, chopgancha nari ketdi. Serrayib qolgan mister Durslning oyog'i asfaltga yopishib qoldi. Hozirgina uni mutlaqo notanish kishi quchib olib, ustiga ustak magl deb atadi. Bu ahmoqona so'zning qanday ma'no anglatishi haqida esa o'ylashni ham xohlamaydi. Esini biroz yig'ib olgach, mashinasi tomon oshiqib, tez uyga jo'nadi. Bo'lib o'tgan hodisani o'ziga o'zi muqaddam ep ko'rmagan, haddan ortiq qizishib ketgan tasavvur, deb tushuntirishga urinib ko'rdi. Zero u yo'q narsani tasavvur etishni hech qachon oqlamagan.<br>Uyga yaqinlashgan Durslning nigohi hovli bog'ining tosh to'sig'i ustidagi, kayfiyatini mutlaqo ko'tarmagan yungi yo'l-yo'l mushukka tushdi. Ko'zi atrofidagi belgilarini ko'rib, bu ayni ertalab uchratgan mushuk ekanligiga shubha qilmadi.<br>- Pisht! - qichqirdi mister Dursl, - Bu nima, mushuklarning odatiy xulqimi? - o'ziga o'zi savol berdi u, mushuk joyidan qo'zg'almay, jiddiy qarab qo'yganini ko'rib.<br>Imkon qadar o'zini qo'lga olib, bo'lib o'tgan ishlarga xotinini aralashtirmaslik ahdidan qaytmagan mister Dursl uyga kirdi.<br>Missis Dursl esa kunni osoyishta o'tkazdi. Kechki dasturxon ustida qo'shni ayolning ters qizi haqida eriga batafsil so'zlab berdi. Bundan tashqari, Dudli yangi «Xohlamayman» degan so'z gapirishni o'rganib olganini e'lon qildi. Mister Dursl o'zini imkon qadar odatdagidek tutishga urinmoqda. Dudli o'rniga yotqizilgach, kechki yangiliklarni eshitish uchun mehmonxonaga kirib ketdi.<br>- Endi bugungi yangiliklarga yakun yasaydigan xabar. Yurtimiz ornitologlarining bergan ma'lumotlariga qaraganda, bugun hamma joyda boyqushlarning taajjubli harakati kuzatildi. Ular ovga, odatda, tunda chiqib, kun yorug'ida ko'rinmaydi. Biroq bugun kunduzi, ushbu qushlar uchib yurgan minglab holatlar qayd etildi. Ular erta tongdan har tomon uchib yurishdi. Ekspertlar bunday favqulodda holatning mantiqiy sababini hanuzgacha tushuntira olmayaptilar, - muxbir istehzoli kulib qo'ydi, - Bu, qandaydir jumboqli hodisa alomati. Endi, hurmatli teletomoshabinlar ob-havo yangiliklari bilan Jim Mak Gaffin. Xo'sh, Jim, boyqushlar yog'ini bo'ladimi?<br>- Bu haqda, Ted, - javob qaytardi meteorolog, - Men biror bir yangilik ayta olmayman-u, biroq bugun boyqushlargina o'zini g'alati tutmaganligini aniq bilaman. Kent, Yorkshir va Dandilik telemuxlislar, kecha men va'da qilgan jala o'rniga meteorit yomg'iri yog'ayotganligi haqida kuni bilan qo'ng'iroq qilib, meni xabardor qilib turdilar! Xalqimiz allaqachon Poroxli Fitna bayramini nishonlashga kirishib ketganga o'xshaydi. Janoblar hali erta. Bu bayram kelasi hafta nishonlanadi! Ha, mavridi kelganda aytib qo'yay, bugun tunda yomg'ir yog'ishi aniq.<br>Mister Dursl kresloda o'tirgan joyida qotib qoldi. Butun Britaniyada meteorit yomg'iri? Kuppa-kunduz kuni uchib yurgan boyqushlar? Hamma joyda rido kiyib yurgan odamlar? Buning ustiga anavi Potterlar haqidagi mish-mish gaplar...<br>Mehmonxonaga ikkita chashka choy ko'targan missis Dursl kirib keldi. Yo'q, aytmasa bo'lmaydi, qaror qildi u va tomog'ini qirib olgach:<br>- M-m-m... Petunьya, azizam... singling haqida biror-bir xabar eshitmading-mi?<br>Kutganday bo'ldi. Savolni eshitgan missis Dursl serrayib, g'azabi qaynadi. Umuman aytganda, ikkalasi, shu kunga qadar singil haqida gap ochmay, uning yo'qligini anglatadigan ko'rinish berib yashab kelishmoqda.<br>- Yo'q, - keskin javob qaytardi xotini, - Ha, nima qildi?<br>- Har xil bema'ni yangiliklar to'g'risida gapirishdi, - mujmal gapirdi mister Dursl, - Allaqanday boyqushlar... meteorit yomg'irimi-ey... Shaharda esa g'alati odamlar yurishibdi...<br>- Xo'sh? - gapni shartta kesdi missis Dursl.<br>- Men... aytmoqchiman-ki... hayolimga... ehtimol... ehtimol, bularning bari... singling atrofidagi anavi g'alati odamlar bilan bog'liqmi... o'zing tushunasan-ku.<br>Petunьya mahkam qisib olgan lablari orasidan chashkadagi choyni arang o'tkazdi. Ko'chada, Potterlar haqida eshitib qolganligini gapirishga esa mister Durslning yuragi dov bermadi. Qanchalik urinmasin, og'iz ochishga jur'at eta olmadi. Buning o'rniga, beparvo ohang-la gapirishga urinib:<br>- Ularning o'g'li-chi, yoshi Dudli bilan teng shekilli, a?<br>- Ehtimol, - g'ijinib javob qaytardi xotini.<br>- Ismi nima uni? Govard-mi?<br>- Garri. Avomga xos, jirkanch ism, agar mening fikrim kimgadir qiziq bo'lsa.<br>Bolaning ismini eshitgan mister Durslning yuragi qorin bo'shlig'i tomon yumalab tushdi.<br>- Ha, ha... albatta, - dedi u, - Fikringga yuz foiz qo'shilaman...<br>Shundan so'ng u, boshqa biror bir so'z aytmadi. Xotini vanna qabul qilar ekan, mister Dursl oyoq uchida deraza yoniga borib, tashqariga, bog' tomon qaradi. Mushuk haligacha to'siq ustida, go'yo nimanidir kutayotgan kabi Odamovilar xiyoboniga diqqat bilan termilib o'tiribdi.<br>Yo'q, nima qilganda ham tasavvuriga zo'r berib yuborganga chog'i. Bularning bari Potterlarga nima daxli bor? Bordi-yu daxli bo'lsa-chi... Agar… ular bilan qarindosh ekanligi ma'lum bo'lib qolsa-chi... Yo'q, bunga bardosh berish nihoyatda qiyin.<br>Er-xotin o'rinlariga yotishi hamono missis Dursl uyquga ketib, tarashaday qotib qoldi. Mister Dursl esa ko'zini katta ochib zimistonga qaragancha, o'ylab o'yiga etmayapti. Uyquga ketar ekan, atrofda yuz berayotgan hodisalarga Potterlarning aloqasi bo'lgan taqdirda ham, uni va Petunьyani bu ishlarga aralashtirishlari mutlaqo shart emasligi Durslni tinchlantirgan so'nggi fikr bo'ldi. Potterlar Dursllarning o'zlari va ularga o'xshagan odamlarga bo'lgan munosabatlarini juda yaxshi biladi. Atrofda bo'layotgan hodisalarga Petunьya yoki Durslning o'zi, agar biror narsa bo'layotgan bo'lsa, albatta, daxldor bo'lishlarini tasavvur qila olmaydi. Mister Dursl chuqur esnab, yonboshlab oldi. <br>- Bularning bizga daxli yo'q...<br>Qanday yanglishganini bilsa edi u.<br>Mister Dursl notinch uyquga ketgan mahalda tosh devor ustidagi haykalday qotgan mushuk Odamovilar xiyobonining muyulishiga uzoq tikilib o'tirgancha, hatto uyqusiragan ham emas. Qo'shni ko'chadagi mashinaning eshigi gumburlab yopilganida ham, ustidan bir juft davangirday boyqush uchib o'tganida ham qimir etmadi. Mushuk ilk bor qimirlaganida esa tun deyarli yarimlab qoldi.<br>Mushuk kuzatib turgan ko'cha muyulishida xuddi er ostidan chiqib kelganday, daf'atan bir kishi paydo bo'ldi. Uni ko'rgan mushuk dumini likillatib, ko'zini qisib oldi.<br>Moviy ko'zlari uzun burni ustidagi yarim oy shakliga ega shisha ko'zoynak ortidan yorqin nurday yarqirayotgan, ilmoqsimon qayrilma burni go'yo kam deganda ikki joyidan singanday ko'rinayotgan, oyog'iga poshnasi baland, to'qali boshmoq kiyib olgan, kumush tusli soch-soqoli belboqqa qisib olguday darajada uzun, novcha bo'yli, ozg'in, egnidagi uzun jubba ustidan kiygan to'q qizil ridosi ergacha tushgan ushbu kishiga o'xshash biror-bir kimsa Odamovilar xiyoboniga hali kirmagan bo'lsa kerak.. Uning ismi Albus Dambldor.<br>Odamovilar xiyobonida istiqomat qiladigan joylik odamlar uni olqishlar bilan qarshi olishlariga ishonish qiyin, biroq Albus Dambldorning o'zi bu haqda o'ylab ko'rmagan chamasi. Garangsib, ridosining taxlarida nimadir qidirar ekan, ayni paytda uni kimdir kuzatib turganini his etdi. Ko'chaning narigi boshida qarab turgan mushuk tomon o'girilgan Dambldorning sababini anglash qiyin-u, kulgisi qistadi. <br>- Fahmlashim kerak edi, - dedi u istehzoli kulib.<br>Nihoyat u, ichki cho'ntaklaridan birining ichidan boyadan beri qidirgan kumush zajigalkaga o'xshash narsani topdi. Uni chaqdi-da, bir ozdan so'ng shiq etib o'chirdi. Yaqin oradagi ko'cha fonusi darz ketganday o'chib qoldi. U zajigalkasini yana bir bor chaqdi. Keyingi fonus ham, bir oz miltillab, o'chdi. Mo'ysafid ko'cha boshida anavi mushukning bir juft mitti chiroqqa o'xshash ko'zi qolgunga qadar chiroq o'chirgichini o'n ikki bor shiqqilatdi. Ana endi o'tkir ko'zli missis Dursl derazadan ko'chaga qaraganda ham, hech narsani ko'ra olmaydi. Dambldor chiroq o'chirgichini ridosining cho'ntagiga qaytarib soldi-da, ko'cha bo'ylab 4- uy tomon yo'l oldi. Uy yoniga etib kelgach, tosh to'siq ustiga, mushuk yoniga o'tirib, biron marotaba bo'lsin qiyo boqmay, gap boshladi.<br>- Sizni bu erda uchratganimdan taajjubdaman, professor Makgonagall.<br>Dambldor yo'l-yo'l mushukka iljayib qo'ymoqchi bo'lib boshini burgan edi ham-ki, darg'azab ayolga jilmayishga to'g'ri keldi. Egniga zumrad rang rido kiygan, xuddi mushukning ko'zi atrofidagi belgi shakliga o'xshash kvadrat ko'zoynak taqib olgan, qora sochlarini bir tutam qilib yig'ib olgan ayol nimadandir bezovta bo'layotganligi ko'rinib turibdi.<br>- Meni qanday tanidingiz?<br>- Azizam, bir joyda bunday qotib turgan mushukka hali biror marotaba bo'lsin, duch kelganim yo'q.<br>- Kuni bo'yi sovuq tosh ustida o'tirgandan keyin qotmay bo'ladimi, - vaysadi professor Makgonagall.<br>- Kuni bo'yi? Bayram qilmadingiz-mi? Yo'l-yo'lakay bazm uyushtirilgan o'nlab joylarni ko'rdim.<br>Professor Minerva Makgonagall jahl-la kulib qo'ydi.<br>- Ha, albatta, hamma bayram qilyapti. Ehtiyotkorona ish tutish o'rniga, aksincha... Hatto magllar ham nimalardir bo'layotganligini sezib qolishdi. Bu haqda ularning yangiliklarida ham ta'kidlab o'tildi, - gap boshladi u, norozi ohangda, Dursllar xonadoni mehmonxonasining qorong'i derazasi tomon bosh silkib, - Eshitdim. Boyqushlar galasi, meteorit yomg'ir... Axir magllar batamom ovsar emas-ku, har qalay. Ular sezmay qolishmaydi. Kentda meteorit yomg'iri! Ont ichib aytaman-ki, bu ish esi yo'q Dedal Digglning hunari bo'lgan. Ko'ngliga kelgan bema'nigarchilikni qilaveradigan tentak!<br>- Darg'azab bo'lmang, - muloyimlik bilan tana qildi Dambldor, - So'nggi o'n bir yil ichida biz kamdan-kam quvonganmiz.<br>- Bilaman, - zarda qildi professor Makgonagall, - Biroq bu aqldan ozish mumkinligini anglatmaydi-ku. Hamma ogohligini osonlikcha yo'qotdi-qo'ydi! Kuppa-kunduz kuni, loaqal magllarga o'xshab kiyinib olmasdan, sayr qilib yurishganini qarang-a! Axir qancha mish-mish gaplar tarqab ketadi!<br>Professor Makgonagall e'tiroz kutib, Dambldorga eb yuborguday bo'lib qaradi. Undan esa biror so'z eshitmagach, davom etdi:<br>- Bundan aqlliroq narsa o'ylab topish qiyin. Ayni O'zingiz-Bilasiz-Kim nihoyat g'oyib bo'lgan kuni, magllar, bizday odamlar borligi haqida bilib olishsa. Umid qilaman-ki, u chindan ham g'oyib bo'ldi, nima deb o'ylaysiz, Dambldor?<br>- Shunga o'xshaydi, - javob qaytardi Dambldor, - Minnatdor bo'lsak arziydi. Limonli obakidandon beray-mi?<br>- Nima?<br>- Limonli obakidandon. Bu magllarning mevali konfetlaridan biri. Juda hush ko'raman.<br>- Yo'q, rahmat, osh bo'lsin, - dedi professor Makgonagall, hozir limonli obakidandon so'rib o'tirishning mavridi emasligini ta'kidlagan mag'rur ohangda, - Hozir aytib o'tganimday, O'zingiz-Bilasiz-Kim g'oyib bo'lganligiga qaramay...<br>- Azizam Minerva, ishonchim komilki, aql-idrok bilan mulohaza yuritadigan sizday bonu uni o'z ismi bilan atashni o'ziga ep ko'radi. Bunday bo'lmag'ur «O'zingiz-Bilasiz-Kim»ga o'xshash gaplar safsatadan boshqa narsa emas... O'n bir yildan buyon uni o'z ismi: Voldemort, deb atashga odamlarni majbur qilish bilan ovoraman.<br>Obakidandonning yopishib qolgan jildini ajratish bilan ovora Dambldor Voldemort ismini eshitgan professor Makgonagallning seskanib ketganini payqamadi.<br>- Biz uni «O'zingiz-Bilasiz-Kim» deb ataganimiz sari hamma narsa battar chigallashib boraveradi. Voldemort ismini talaffuz etishga to'sqinlik qiladigan biror-bir sabab ko'rmayman.<br>- Tushunaman, - dedi Dambldorning jasurligidan bir vaqtning o'zida ham vahimaga qilgan, ham qoyil qolgan professor Makgonagall, - Biroq Siz boshqalardan farq qilasiz, O'zingiz-Bila... Xo'p yaxshi, Voldemort faqat Sizdangina qo'rqishi hammaga ma'lum.<br>- Siz menga xushomad qilyapsiz, - dedi Dambldor vazminlik bilan, - Voldemortning menda hech qachon bo'lmaydigan imkoniyatlari bor.<br>- Chunki siz… m-m-m… bunday imkoniyatlarni qo'llashga haddan ortiq olijanoblik qilasiz.<br>- Yaxshi ham-ki atrof qorong'i. Pomfri xonim mening boshmoqchalarimni juda yoqtirishini aytgan kundan beri hali qizarmagan edim.<br>Professor Minerva Makgonagall Dambldor tomon o'tkir nigoh tashladi.<br>- Boyqushlar hamma joyda tarqagan mish-mish gaplar oldida hech gap emas. Atrofdagilar nimalar deb yurishganidan xabaringiz bormi? Nima uchun u g'oyib bo'lganligi, uni pirovardida nima to'xtatib qolganligi haqida qanday fikr bildirishmoqda?<br>Professor Makgonagall nihoyat uni hayajonga solayotgan, kuni bilan tosh to'siq ustida o'tirib chiqishga majbur qilgan mavzuni ochganligi ayon sezilar, mushuk qiyofasida ham, ayol sifatida ham, u hali Dambldorga bu qadar sinchkovlik bilan razm solib qaramagan edi. «Atrofdagilar» nimalar deb yurishganidan qat'i nazar, toki Dambldor tasdig'ini eshitmas ekan, bu mish-mish gaplarning birortasiga ishonishni hayoliga ham keltirmaganligi yaqqol ko'rinib turibdi. Dambldor esa navbatdagi obakidandon jildini ochish bilan mashg'ul.<br>- Odamlarning aytishlariga qaraganda, - qat'iyat-la davom etdi professor Makgonagall, - O'tgan kecha, Voldemort, Godrik jarligida, Potterlarni o'ldirish maqsadida paydo bo'lgan emish. Mish-mish gaplarga ko'ra, Lili va Jeyms Potter... ular... ular halok bo'lgan emish.<br>Dambldor ma'qullab, bosh irg'idi. Professor Makgonagall oh urib yubordi.<br>- Lili, Jeyms... ishongim... men bunga ishongim kelmagan edi... Oh, Albus...<br>Dambldor qo'lini uzatib, ayolning elkasiga asta urib-urib qo'ydi.<br>- Tushunaman... tushunaman... - dedi bo'g'iq ovoz bilan.<br>Professor Makgonagall titragan ovoz bilan gapini davom etdi:<br>- Bu hali hammasi emas. Aytishlariga qaraganida, u, Potterlarning o'g'li Garrini ham o'ldirishga uringan emish. Biroq qo'lidan kelmabdi. Qarang-a, kichkinagina bolakayni o'ldira olmabdi. Qanday qilib va nima sababdan ekanligini hech kim bilmaydi-yu, lekin mish-mish gaplarga ko'ra Voldemort Garrini o'ldira olmagan, biroq uning sehri qandaydir yo'sinda yo'q bo'lib, barham topgan va shu sababdan ham u g'oyib bo'lgan.<br>Dambldor g'amgin bosh irg'idi.<br>- Shu gap... rostmi? - qaltiroq ohangda so'radi professor Makgonagall, - Shuncha qilmishlarni qilgan... shuncha odamlarning yostig'ini quritgan... kichkinagina bolakayni o'ldira olmabdimi? Uning sehr-jodusi ayni shu yo'sinda barham topishi... bo'lishi mumkin emas. Qanday qilib, Muqaddas falak haqi, Garri omon qolgan?<br>- Taxmin qilishdan boshqa chora yo'q, - javob qaytardi Dambldor, - Buni biz hech qachon bila olmaymiz.<br>Professor Makgonagall to'qima ro'molchasini olib, ko'zoynak ortidan ko'z yoshini artib oldi. Dambldor qattiq xo'rsinib, cho'ntagidan chiqargan tilla soatiga qarab qo'ydi. O'n ikkita milli, birorta ham raqam ko'rinmaydigan g'alati soat. Raqamlar o'rniga aylana bo'ylab o'n ikkita sayyora tasviri aylanadi. Shunday bo'lsa-da, Dambldor o'z soatini yaxshi tushunadi shekilli, uni cho'ntagiga qaytarib solib qo'ydi.<br>- Xagrid kechikyapti, - dedi u, - Meni bu erga kelishimni o'sha aytgan bo'lsa kerak Sizga?<br>- Ha, - javob qaytardi professor Makgonagall, - Ishonchim komilki, nima uchun ayni shu erga kelishingiz sababini aytmaysiz.<br>- Men Garrini, uning yagona qarindoshlari bo'lmish amakisi va xolasiga topshirgani keldim.<br>- Har qalay... Har qalay mana bu uyda yashayotgan odamlar bo'lmasa kerak? - qichqirgancha sakrab turib, 4- uy tomon ishora qildi professor Makgonagall, - Dambldor... haqingiz yo'q. Men kuni bilan ularni kuzatib o'tirdim. Bunday oilaga o'xshagan boshqa oilani topish qiyin. Konfet talab qilib, onasini ko'chani boshidan oxirigacha tepib kelgan o'g'li-chi! Garri Potter shular bilan yashaydi-mi?!<br>- Garriga har qaerdan ko'ra shu er yaxshi, - gapni cho'rt kesdi Dambldor, -Bir oz ulg'aygach, amakisi bilan xolasi hamma narsani tushuntirib berishadi unga. Men ularning nomiga xat tayyorlab qo'ydim.<br>- Xat? - to'siq ustiga qaytib o'tirgancha, past ovozda so'radi professor Makgonagall, - Nimalar deyapsiz Dambldor, bo'lib o'tgan narsalarni xat orqali tushuntirib bo'ladi deb o'ylaysiz-mi? Bu odamlar xat mazmunini hayotda tushunishmaydi! Garri mashhur bo'lib, afsonaga aylanadi, kelajakda bugungi kunni Garri Potter nomi bilan atashsa, aslo hayron bo'lmayman. U haqda kitoblar yozishadi. Har qanday bola borki, Garrining ismini yaxshi biladigan bo'ladi!<br>- Mutlaqo haqsiz, - dedi Dambldor, ko'zoynak tepasidan jiddiy nigoh tashlab, - Shu gapning o'zi har qanday kishining boshini aylantirib qo'yish uchun etarli bo'ladi. Hali yurish va gapirishni bilmay turib, nom chiqarish! O'zing hech narsani eslay olmaysan-u dongdor bo'lsang! Undan ko'ra o'xshash shov-shuvlardan narida ulg'aygani, hamma narsani o'z aqli bilan idrok etadigan yoshga etgach, haqiqatni kelgusida o'zi mustaqil anglab etgani va ayni shu bois ham Dursllar oilasida ulg'aygani Garri uchun ma'qul ekanligini o'zingiz tushunmayapsiz-mi?<br>Professor Makgonagall e'tiroz bildirmoqchi bo'ldi-yu, fikridan qaytdi. <br>- Ha, albatta, Dambldor, aytaylik Siz haqsiz, - dedi u, bir oz sukut saqlagach, - Ammo aytingchi, bola qanday qilib kelib qoladi bu erga?<br>Ayol bola qiyofasini ko'rish niyatida Dambldorning ridosiga shubha bilan ko'z yugurtirib chiqdi.<br>- Uni Xagrid olib keladi.<br>- Bunday muhim topshiriqni Xagridga ishonib, oqilona ish tutdim, deb o'ylaysiz-mi?<br>- Kerak bo'lsa, Xagridga men o'z hayotimni ishonib topshiraman, - dedi Dambldor.<br>- Uni toshbag'ir demoqchi emasman, - istar-istamas tushuntira ketdi professor Makgonagall, - Ammo juda ehtiyotsiz ekanligiga ko'zingizni yuma olmaysiz-ku, har qalay. U doimo... Bu qanday shovqin bo'ldi?<br>Daf'atan past gumburlab eshitilayotgan tovush ko'cha sukunatini buzdi. Dambldor bilan professor Makgonagall fara nurini ko'rish ilinjida atrofga nazar solishar ekan, tovush borgan sari baland eshitildi. Tez orada u haqiqiy gurillagan tovushga aylandi. Shundagina ularning aqli yuqoriga qarashga etdi. Bu orada osmon-u falakdan erga ulkan motosikl kelib qo'ndi.<br>Motosikl chindan ham nihoyatda ulkan bo'lishiga qaramay, uni egarlab kelgan, bo'yi oddiy odam bo'yidan ikki barobar baland, eni besh chandon enliroq bo'lib, odam uchun yo'l qo'ysa bo'ladigan o'lchamlardan anchagina yirik, ustiga-ustak, to'zg'igan tim qora quyuq soch tilimlari va paxmaygan soqoli yuzini to'la-to'kis yashirib qo'yganligi bois yovvoyiga o'xshab ko'rinayotgan bahaybat odam oldida o'yinchoqday ko'rinmoqda. Uning qo'l kaftlari sal narida turgan chiqindi tashlash bakining qopqog'iday kelib, charm etik kiyib olgan oyoqlarining kattaligi voyaga etishiga oz qolgan delfin bolalarini eslatmoqda. Mushaklari chiqib ketgan o'ta katta baquvvat qo'llarida adyolga o'ralgan allanima ushlab olgan.<br>- Xagrid, - engil tortdi Dambldor, - Nihoyat. Motosiklni qaerdan olding?<br>- Vaqtincha olib turibman, professor Dambldor, ser, - javob qaytardi gigant, - Yosh Sirius Blek berib turdi, ser.<br>- Muammo bo'lmadi-mi?<br>- Yo'q, ser. Uy deyarli batamom vayron bo'lgan, biroq magllar u yoq bu yoq zir yugurishni boshlaganlariga qadar yigitchani olib chiqishga ulgurdim. Ishlar joyida! Bristol grafligi ustida uxlab qoldi.<br>Dambldor bilan professor Makgonagall ichida bazo'r ko'rinib turgan chaqaloq dong qotib uxlayotgan tuguncha ustiga engashishdi. Bolaning ko'mirday qop-qora sochi ostidan yashin zigzagiga o'xshash g'ayrioddiy tirtiq ko'rinib turibdi.<br>- Mana shu eriga... - pichirladi professor Makgonagall.<br>- Ha, - javob qaytardi Dambldor, - Bu chandiq umrining oxirigacha saqlanib qoladi.<br>- Biror chora ko'rib bo'lmaydi-mi, professor?<br>- Ko'rib bo'lgan taqdirda ham, qo'llamagan bo'lar edim. Ba'zi chandiqlar foydali bo'lishi mumkin. Misol uchun, chap tizzamda Londonning er osti yo'llari chizmasiga o'xshash chandiq bor. Xo'sh, Xagrid, uni menga ber, ishni oxiriga etkazishimiz darkor.<br>Dambldor Garrini qo'liga olib, Dursllar uyi tomon o'girildi.<br>- Mumkinmi... U bilan xayrlashib olishga ruxsat bering, ser? - ijozat so'radi Xagrid. <br>U yirik, paxmoq boshini engashtirib, tikandek botadigan va aftidan viski hidi urib ketgan labi bilan chaqaloqning peshonasidan o'pib qo'ydi-da, kutilmaganda yaralangan itga o'xshab, ingrab yubordi.<br>- Jim! - do'ng'illab berdi professor Makgonagall, - Magllarni uyg'otib yuborasan!<br>- K-k-kechirasiz, - ho'ngrab yubordi Xagrid, kissasidan o'ta kir bo'lib ketgan katta dastro'molini chiqarib, basharasini yashirar ekan, - Bar-bar-bardosh bera olmayman! Lili bilan Jeyms halok bo'lishdi... Kichkintoy Garrini esa magllarga tashlab ketyapmiz...<br>- Bu juda g'am-anduhga to'la holat, albatta. Ammo o'zingni qo'lga ol, yo'qsa bizni sezib qolishadi, - shivirladi professor Makgonagall, Xagridni yupatganicha, qo'liga urib-urib. <br>Bu vaqtda Dambldor bog'ning past bo'yli tosh to'sig'i ustidan hatlab o'tib, uyning kirish eshigi tomon yo'l oldi. Garrini ostona ustiga asta yotqizib, ridosining cho'ntagidan xat chiqardi-da, uni adyol orasiga joylab qo'yib, sheriklarining yoniga qaytdi. <br>Ular butun bir daqiqa sukut saqlab, tugunchaga qarab qolishdi. Ovoz chiqarmay yig'layotgan Xagridning elkalari titrar, professor Makgonagall yurak yutib, ko'zlarini pirpiratar, Dambldorning ko'zidagi, odatda, yorqin yog'ilib turadigan nur esa go'yo so'nib qolganday edi.<br>- Nima ham qilar edik, bajarilishi kerak bo'lgan ishni bajardik, - nihoyat ovoz chiqardi Dambldor, - Bu erda ortiq qolishga hojat yo'q. Yaxshisi yuringlar, biz ham bayram tantanalariga borib qo'shilaylik.<br>- Ha, - Xagridning ovozi yig'iga to'la chiqdi, - Men anavi aravani Siriusga qaytarishim kerak. Xayr professor Makgonagall, professor Dambldor, ser.<br>Xagrid, ko'z yoshlarining jilg'alarini charm engi bilan artgancha, motosiklni egarladi va bir tepib dvigatelni ishga tushirdi. Motosikl gurillagancha osmonga ko'tarilib, zimiston qa'riga kirib ketdi.<br>- Umid qilaman-ki, tez orada ko'rishamiz, professor Makgonagall, - ta'zim qildi Dambldor. <br>Professor Makgonagall esa bunga javoban qo'lidagi dastro'moliga burun qoqib qo'ydi.<br>Dambldor o'girilib, ko'cha bo'ylab nari ketdi. Muyulishga etib borgach, to'xtadi. Cho'ntagidan kumush o'chirgichini olib, bir marotabagina shiqillatib qo'ygan edi ham-ki, ichidan o'n ikkita sharsimon yog'du chiqib, bir onda ko'cha fonuslarining kolbalari ichiga kirib ketdi. Odamovilar xiyoboni to'q sariq nurga to'lgach, yungi yo'l-yo'l mushuk ko'chaning narigi boshidagi muyulish ortiga kirib ketgani, 4- uy ostonasida esa kichkinagina tuguncha turgani ko'rindi.<br>- Omad senga, Garri, - po'ng'illadi Dambldor va poshnasiga turib gir aylandi. Rido havoda bir shuvilladi-da, g'oyib bo'ldi.<br>Engil esgan shabada osmonning siyoh rang gumbazi ostidagi saranjom-sarishta Odamovilar xiyobonida o'sayotgan batartib butalarni qo'zg'atib yubordi. Har qanday joyda bo'lsa, bo'lishi mumkin-u, ammo bu erda g'aroyib va jumboqli voqealarni hech kim kutmaydi. Garri Potter adyol ichida bir ag'anab oldi-yu, uyg'onmadi. U jajjigina kafti bilan yonida yotgan xatni mahkam siqib olgancha, dong qotib uxlar, o'zini boshqacha bola ekanligini, nihoyatda mashhur bo'lib ketganligini, bir necha soatdan so'ng, qo'lida sut idishi bilan pillapoyaga chiqqan missis Durslning qichqirig'idan uyg'onib ketishini, kelasi bir necha hafta davomida uni xolavachchasi Dudli tinimsiz turtishi, chimchilashini bilmas edi. Ayni damda butun mamlakat hududidagi yashirin bayram dasturxonlari atrofidagi odamlar uning sharafiga past ovoz bilan: <br>- Omon qolgan bola – Garri Potter uchun, - deb qadah ko'tarishayotganini ham bilmas edi.<br></p></div>


</div></main>

    <script src="../js/script.js"></script>
</body>
</html>