<!DOCTYPE html>
<html lang="uz">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>"XELLOUIN"</title>
    <link rel="stylesheet" href="../css/styles.css">
</head>
<body class="light-mode text-medium">
  <div id="dynamicHeaderContainer">
    <!-- Bu boshqaruv panelini ochadigan kichik tugma (o'ng tomonda) -->
    <button id="headerToggleBtn" class="nav-btn">
        <!-- Menu (Gamburger) ikonkasi -->
        <svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="3" y1="12" x2="21" y2="12"></line><line x1="3" y1="6" x2="21" y2="6"></line><line x1="3" y1="18" x2="21" y2="18"></line></svg>
    </button>
    <!-- Kengayganda paydo bo'ladigan asosiy panel -->
    <div class="header-content">
        <!-- Chap guruh -->
        <div class="nav-group">
            <button class="nav-btn" id="prevBtn" title="Orqaga">
                <!-- Orqaga strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="15 18 9 12 15 6"></polyline></svg>
            </button>
            <button class="nav-btn" id="tocBtn" title="Mundarija">
                <!-- Mundarija (List) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M8 6h13M8 12h13M8 18h13M3 6h.01M3 12h.01M3 18h.01"></path></svg>
            </button>
        </div>
                <!-- Markaziy guruh -->
        <div class="nav-group">
            <button class="nav-btn" id="zoomOut" title="Shriftni kichraytirish">
                <!-- Zoom Out ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="8" y1="11" x2="14" y2="11"></line></svg>
            </button>
            <button class="nav-btn" id="alphabetBtn" title="Alifboni o'zgartirish">
                 <!-- Tarjima (Alphabet) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 22l4-12 4 12M6 16h4m5-11v11m2-11a4 4 0 0 1 0 8h-2m-3 3h5"></path></svg>
            </button>
            <button class="nav-btn" id="zoomIn" title="Shriftni kattalashtirish">
                <!-- Zoom In ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="11" y1="8" x2="11" y2="14"></line><line x1="8" y1="11" x2="14" y2="11"></line></svg>
            </button>
        </div>
                <!-- O'ng guruh -->
        <div class="nav-group">
		<div class="audio-controls-global">
                <button class="nav-btn" id="globalAudioPlayPauseBtn" title="Musiqani o'ynatish/to'xtatish">
                    <svg id="globalPlayIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-play"><polygon points="5 3 19 12 5 21 5 3"></polygon></svg>
                    <svg id="globalPauseIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-pause" style="display: none;"><rect x="6" y="4" width="4" height="16"></rect><rect x="14" y="4" width="4" height="16"></rect></svg>
                </button>
            </div>
		
		
            <button class="nav-btn" id="themeBtn" title="Rejimni o'zgartirish">
                <!-- Rejim (Palitra) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M12 2.69l5.66 5.66a8 8 0 1 1-11.31 0z"></path></svg>
            </button>
            <button class="nav-btn" id="nextBtn" title="Keyingi">
                <!-- Keyingi strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="9 18 15 12 9 6"></polyline></svg>
            </button>
            <button class="nav-btn" id="closeHeaderBtn" title="Yopish">
                <!-- Yopish (X) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="18" y1="6" x2="6" y2="18"></line><line x1="6" y1="6" x2="18" y2="18"></line></svg>
            </button>
        </div>
    </div>
</div>

    <main class="main-content">
        <div class="chapter-content">


<h1 align="center"><i style="color:#d85030;">Bob-10.</i>"XELLOUIN" </h1>
<p>Ertasiga ertalab, Ron bilan Garrini haligacha maktabda, tashqi qiyofalari toliqqan ko'rinsa-da, dimog'lari chog' yurishganini ko'rgan Malfoy ko'zlariga ishonmadi. Haqiqatan ham bolalarga, uch boshli maxluq bilan tunda o'tgan uchrashuv endi qo'rqinchli emas, aksincha, quvonchli bir xotiraday tuyuldi. Ikkovlon o'rtoq yana biron-bir o'xshash sarguzashtdan voz kechmasligi ularning kayfiyatlaridan yaqqol sezilib turibdi. Garri Ronga «Gringotts» bankining etti yuz o'n uchinchi bo'lmasidan Xagrid olib chiqqan va chamasi «Xogvars»ga keltirilgan sirli xalta haqida batafsil so'zlab bergani bois, bolalar, bu qadar sir saqlanishi talab etiladigan o'sha xalta ichida nima bo'lishi mumkinligini uzoq o'ylab qolishdi. <br>- U qandaydir qimmatbaho yoki juda xavfli narsa ekanligi aniq, - komil ishonch bildirdi Ron.<br>- Yoxud ham qimmatbaho, ham xavfli narsa, - qo'shimcha qildi Garri.<br>Biroq o'lchami ikki dyumdan oshmasligi o'sha sirli narsa haqidagi yagona ma'lumot bo'lganligi bois, uning nima ekanligini bilish juda qiyin.<br>Germiona ham, Nevill ham, qopqog'i ustiga bahaybat it bog'lab qo'yilgan erto'lada nima saqlanayotgan bo'lishi mumkinligi haqida qiziqish bildirishmadi. O'sha mudhish uch boshli hayvon yaqiniga endi hech qachon bormaslik Nevillning yagona istagi bo'lib qoldi. Bo'lib o'tgan voqeadan so'ng Germiona bolalar bilan gaplashmay qo'ydi. Mahmadona va sergap Germionadan qutulishgan bolalar ham bunday holatdan ko'p qayg'urmadi. Lekin Malfoydan qasd olish yo'lini topish ikkovlon o'rtoq uchun tabiiy ehtiyojga aylanib qoldi. Oradan bir hafta o'tib-o'tmay kelgan ertalabki pochta bilan birga Malfoydan qasd olish yo'li ham topildi.<br>Nonushta o'tayotgan Katta Zal boyqushlar galasi bilan odatdagiday to'lib ketgan fursatda, dasturxon atrofida ovqatlanib o'tirganlar oltita bahaybat boyqush ovozi boricha uvillab, bazo'r ko'tarib kelishayotgan uzun qutiga e'tibor qaratdi. Ushbu ingichka quti ichida nima bo'lishi mumkinligiga qiziqqan Garri ham el qatori, boyqushlar harakatini tomosha qilib o'tirdi. Ular tikka pastlab, qutini oyog'i ostiga tashlab ketishganda esa esankirab qoldi. Oltita boyqush nari ketishga ulgurmay, yana bir boyqush quti ustiga xat tashlab ketdi.<br>Dastlab xatni o'qish, shundan so'ng, qutini ochishga qaror qilgan Garri to'g'ri yo'l tutgan ekan. Negaki, konvert ichidagi xatda:<br><br>QUTINI DASTURXON USTIDA OChMA!<br>Unda «Nimbus-2000» bor. Senda uchar supurgi borligini qolgan bolalar bilishini xohlamayman. Sababi o'zingga ayon, tengqurlaring ham supurgili bo'lishni istab qolishadi. Oliver Drev seni bugun soat ettida, kvidish maydonida, birinchi mashq o'tkazish uchun kutadi. <br>Professor Makgonagall, - deb bitilgan yozuvni o'qidi.<br><br>Garri, xatni Ronga uzatar ekan, xitob qilib qichqirishdan o'zini bazo'r to'xtatib qoldi.<br>- «Nimbus-2000»! - hasad-la ingrab yubordi Ron, - Men uni hatto ushlab ham ko'rmaganman!<br>Birinchi dars boshlangunga qadar qutini ochib ko'rishga ahd qilgan do'stlar Katta Zalni tark etishga oshiqishdi. Biroq vestibyul o'rtasida yo'lni to'sib olgan Krabbe bilan Goylga ro'baru kelishdi. Malfoy Garrining qo'lidagi qutini changallab olib, paypaslab ko'rdi.<br>- Supurgi-ku, - dedi u, basharasida hasad bilan g'azab uyg'unlashib, - Potter, birinchi sinf o'quvchisiga man etilgan supurgi senga juda qimmatga tushadi, - qo'shib qo'ydi qutini Garrining qo'liga tutqazib.<br>- E'tibor qaratding-mi, Malfoy, - pisillatib gapirdi o'zini tutib tura olmagan Ron, - Paypaslab ko'rganing almisoqdan qolgan narsa emas naq «Nimbus-2000». Uyingda nima bor degan eding? «Kometa-260»mi? - so'ng Garriga yuzlanib, - Unaqa supurgining ko'rinishi chakki emas, albatta. Biroq sening supurging o'sha supurgidan ming chandon a'lo.<br>- Sen nimani ham bilar eding, Uesli, - kesatdi Malfoy, - Ota-onangning qurbi o'sha «Kometa»ning bitta novdasini bo'lsin, olib berishga etmaydi. Oilaviy supurgilaringni o'rmonda terilgan o'tindan yasagan bo'lsalaring kerak.<br>Ron javob qaytarish uchun endigina og'iz juftlagan edi ham-ki, Malfoyning ortida professor Flitvik ko'rindi.<br>- Urishmayapsizlar, degan umiddaman, bolalar? - ingichka ovozi bilan qiziqib so'radi u.<br>- Potterga supurgi yuborishibdi, ser, - shu zahoti chaqimchilik qildi Malfoy.<br>- Bilaman, xabarim bor, - ochiq yuz-la javob qaytardi professor, - Professor Makgonagall favqulodda holat haqida tushuntirish berib o'tdi. Xo'sh, Potter, qaysi rusumli supurgi ekan?<br>- «Nimbus-2000», ser, - javob qaytardi, professorning so'zlaridan Malfoyning basharasi kasb etayotgan umidsizlik qiyofasini ko'rib, o'zini kulgidan bazo'r to'xtatib qolgan Garri, - Agar Malfoy bo'lmaganda, bunday supurgiga ega bo'lmas edim.<br>Garri bilan Ron qahqahlagancha yuqoriga, o'z yotoqxonalariga ravona bo'lishdi. Malfoy esa gap zamiridagi piching ma'nosini tushunib etmagan bo'lsa-da, darg'azab qoldi.<br>- Haqiqatan ham shunday bo'ldi-ku, - dedi kulgidan bazo'r to'xtagan Garri, marmar zinapoya oxiriga etgach, - Agar u Nevillning Esga olini olib qochmaganida, meni jamoaga hech ham qabul...<br>- Demak, fikringcha, qoidani buzganing uchun endi doim rag'batlantirilib borilar ekansan-da, - eshitildi orqadan, yuqoriga ko'tarilib, quti tomon norozi nigoh tashlagan Germionaning badjahl ovozi.<br>- Ie, Germiona, sen biz bilan gaplashmay qo'ygan eding shekilli? – eslatdi Garri.<br>- To'g'ri qilasan, boshlamaganing ma'qul, - nasihat qildi Ron Germionaga, - Tinchroq yuramiz.<br>Germiona boshini baland ko'targancha, bolalarning yonidan o'tib ketdi.<br>Shu kungi mashg'ulotlarda bola o'z xayolini darsga jamlay olmadi. U jonsarak bo'lib, xayolan dam karavoti ostida yangi supurgi yotgan yotoqxonaga yugurar, dam o'sha supurgisi bilan birinchi mashg'ulot o'tkaziladigan kvidish maydoni tomon chopqiladi. Garri kechki ovqatni apil-tapil edi-da, hozirgina nima eganini eslay olmay, Ron bilan birga, nihoyat yotoqxonaga «Nimbus-2000»ning qutisini ochishga oshiqdi.<br>- Zo'r-ku, - xitob qildi Ron, Garrining adyoliga yumalab tushgan supurgini ko'rib.<br>Hatto, supurgi rusumlarining farqiga bormaydigan Garri ham qizil yog'ochdan tayyorlangan, ingichka sopi yaltiroq, dum qismidagi govronlari bitta-bitta saralab olingan «Nimbus-2000»ni ko'rgach, supurgisining tengi yo'qligini tushunib etdi.<br>Soat ettiga yaqin Garri, qasrni tark etib, kvidish maydoni tomon yo'l oldi. Ushbu o'yingohga u biror marotaba bo'lsin, hali qadam ranjida qilmagan. Namoyishgohlardagi tomoshabinlar o'tiradigan kursilar shu qadar baland o'rnatilganki, u erda o'tirib havoda kechayotgan o'yinni bemalol kuzatsa bo'ladi. O'yin maydonining ikki tomoniga uchtadan, uchi halqali tilla tusli xodalar tik o'rnatilgan. Ushbu xodalar, Garriga, magl bolalar sovun pufaklarini shishirib uchiradigan plastmassa tayoqchalarni eslatdi. Faqat farqi shundaki, o'yingohdagi mana bu «tayoqchalar»ning har biri kam deganda ellik metrdan keladi.<br>Garri uchishni shu qadar istadi-ki, Drevni kutib o'tirmay shartta supurgisini egarladi-da, erdan itarildi.<br>Parvoz! Naqadar yoqimli, zavqli hissiyot! U xoda halqalari orasidan bir necha bor uchib o'tib, o'yingoh uzra katta tezlikda izg'iy boshladi. Supurgisi uning sal harakatiga itoat etib, istalgan tomonga zudlik bilan burilmoqda.<br>- Ey, Potter, tush pastga!<br>Garri, katta savatni qo'ltiqlab kelgan Oliver Drevning yoniga qo'ndi.<br>- Juda soz, - maqtadi Drev, ko'zlari yashnab, - Professor Makgonagall nimani nazarda tutganligini endi tushunib etdim. Sen haqiqatan ham tug'ma uchuvchi ekansan. O'yin qoidasini tushuntirib qo'ysam bo'ldi, shundan so'ng, hafta davomida uch marotaba jamoa tarkibida mashq qilishga kirishamiz.<br>Drev to'rtta, kattaligi har xil to'p solingan savatni ochdi.<br>- Xo'sh, gap bunday, - boshladi u, - Kvidish qoidasi juda sodda, faqat o'ynash oson emas. O'yinda ikkita raqib jamoa ishtirok etadi. Jamoalarning har biri etti nafar o'yinchilardan iborat. Ularning uch nafari Ovchilar deb ataladi.<br>- Uch nafar Ovchi, - takrorladi Garri.<br>Drev esa savatdan rangi yarqiroq, kattaligi shaybaday keladigan qizil to'pni chiqardi.<br>- Mana bu to'p Kvaffl deb ataladi, - tushuntirishga kirishdi Drev, - Ovchilar uni bir-biriga uloqtirib, raqib tomondagi uchta halqadan har qanday biriga gol urishga harakat qilishadi. Har bir urilgan gol uchun o'n ochkodan beriladi. Hozircha tushunarlimi?<br>- O'n ochko olish uchun Kvaffl Ovchilar tomonidan halqaga uloqtiriladi, takrorladi Garri, - Bu o'yin supurgilarda uchib o'ynaladigan olti halqali basketbol ekanda?<br>- Basketbol deganing qanaqa o'yin?<br>- Ahamiyati yo'q, - shoshib javob qaytardi Garri, Drevning sehrgarlar oilasidan kelib chiqqanligini tushunib etib.<br>- Davom etamiz. Har bir jamoada bir nafardan Qo'riqchi deb ataladigan o'yinchi bo'ladi. «Griffindor» jamoasining Qo'riqchisi men bo'laman. Zimmamdagi majburiyat – halqalarimiz atrofida uchib yurib, raqib jamoaning gol urishiga to'sqinlik qilishdir.<br>- Uch nafar Ovchi, bir nafar Qo'riqchi, - takrorlab bordi Garri, hamma narsani birdaniga eslab qolishga ahd qilib, - Ularning barchasi Kvaffl bilan o'ynaydi. Eslab qoldim. Mana bu to'plar nima uchun kerak? - so'radi u, savatda qolgan uchta to'pni ko'rsatib.<br>- Hozir ko'rsataman, - dedi Drev, - Mana buni ushla.<br>Drev Garriga beysbol klyushkasiga o'xshash tayoq uzatdi.<br>- Hozir senga Tajovuzkorlarning hunarini ko'rsataman. Mana bu ikkita to'p, - tushuntirdi Drev, ko'mirday qop-qora, qizil Kvaffldan bir oz kichikroq to'plarni ko'rsatib, - Tajovuzkorlar deb ataladi.<br>Garrining nazarida, maxsus kamarlar bilan bog'lab qo'yilgan ushbu to'plar savat ichidan uchib chiqishga oshiqayotganday ko'rindi.<br>- Nari tur, - ogohlantirdi Drev.<br>O'zi esa tanasini chetga engashtirib, Tajovuzkorlardan birini kamar tutqunidan xalos etdi. Qora to'p shu zahoti yuqoriga ko'tarilib, to'ppa-to'g'ri Garri tomon pastlay boshladi. Garri, burniga zarb emasligi uchun, qo'lidagi klyushka bilan to'pni urib yubordi. To'p ilon izi yo'nalishda yana tepaga ko'tarildi va bolalar boshi uzra uchib o'tib, Drev tomon o'qday qaytdi. Drev esa o'zini to'pga uloqtirib, qorni bilan erga mahkam bosib oldi.<br>- Endi tushunding-mi? - bazo'r so'radi Drev, katta kuch ishlatgancha, to'pni savat ichidagi joyiga bog'lab, - Tajovuzkorlar o'yin davomida tevarak-atrofda uchib yurib, supurgilardagi o'yinchilarni urib qulatishga harakat qiladi. Shuning uchun har bir jamoada ikki nafardan Urib qaytaruvchilar bo'ladi. Jamoamizning Urib qaytaruvchilari aka-uka Ueslilar bo'ladi. Ularning vazifasi qolgan o'yinchilarimizni Tajovuzkorlardan himoya qilib, raqib tomon qaytarishdir. Xo'sh, hammasi tushunarlimi?<br>- Uch nafar Ovchi Kvaffl vositasida gol urishga urinishadi, Qo'riqchilar o'z halqalarini himoya qilishadi, Urib qaytaruvchilar esa Tajovuzkorlarni o'z jamoalaridan narida tutadi, - hisobot berdi Garri.<br>- Juda soz, - maqtab qo'ydi Drev.<br>- M-m-m... Bir savol bor, - so'rab qoldi Garri, savoli ahmoqona eshitilishiga umid qilib, - Tajovuzkorlar qachondir kimnidir urib o'ldirganmi?<br>- «Xogvars»da hozircha bunday hodisa bo'lmagan. Ayrim o'yinchilarning jag'i sinishga sinib ketgan-u, undan battar holatlar hozircha yuz bergani yo'q. Xo'sh, davom etamizmi? Jamoaning ettinchi o'yinchisi Sayyod bo'ladi. Ya'ni sen. Kvaffl ham, Tajovuzkorlar ham seni qiziqtirmasligi darkor...<br>- Ha, agar ular boshimni urib yorishmasa, albatta.<br>- Xavotir olma. Egizak Ueslilar Tajovuzkor to'plardan qolishmaydi. Aytmoqchiman-ki, ularning o'zlari jonli Tajovuzkorlardir.<br>Drev qo'lini savatga suqib, so'nggi, mittigina to'rtinchi koptokchani chiqardi. Kvaffl bilan Tajovuzkorlarga nisbatan ancha kichik, tilla tusli, ikki yonida kumush qanotchalari hilpirayotgan ushbu yaltiroq to'pning kattaligi yong'oqday keladi.<br>- Bu to'pning nomi Tilla chaqqon, - tushuntirdi Drev, - Eng asosiy to'p. Uni tutib olish darkor-u, amri mahol. Chunki u haddan tashqari tez uchib, payqash nihoyatda qiyin kechadi. Sayyodning vazifasi mana shu to'pni topib, tutib olishdir. Senga Ovchilar, Urib qaytaruvchilar, Tajovuzkorlar va Kvaffl orasida izg'ib yurib, Tilla chaqqonni raqib jamoaning Sayyodidan oldin tutib olishga to'g'ri keladi. Negaki, Sayyod Tilla chaqqonni tutib olishi bilan, uning jamoasiga qo'shimcha bir yuz ellik ochko beriladi va bu jamoa, odatda, g'olib chiqadi. Shuning uchun ham doimo jamoa muvaffaqiyatsizligida Sayyodlar ayblanadi. Kvidish o'yini Tilla chaqqon tutib olinganidan so'nggina, yakuniga etadi. Shu sababli o'yin uzoq cho'zilib ketishi mumkin. Bu boradagi rekord, adashmasam, bugungi kunga kelib, uch oyni tashkil etadi. O'yinchilarni, uxlab olishlari uchun, almashtirib borishga to'g'ri kelgan. Mana, bor gap shu. Savollar bormi?<br>Garri boshini siltadi. Nima qilish kerakligini tushunib etdi, faqat qanday qilish kerakligini tushunib olish qoldi xolos.<br>- Biz hozir Tilla chaqqon bilan mashq qilmaymiz, - Drev qo'lidagi koptokchani savatga soldi, - Qorong'i tushib qoldi, uni yo'qotib qo'yishimiz mumkin. Mana bular bilan mashq qilishga urinib ko'ramiz.<br>Drev cho'ntagidan golf koptoklarini chiqardi. Bir necha daqiqadan so'ng, ikkovlon ular havoga ko'tarilib, mashq qila boshladi. Drev koptoklarni bitta-bitta bor kuchi bilan imkon qadar uzoqqa uloqtirdi, Garri esa Drevni zavqlantirgancha, birorta bo'lsin, koptok o'tkazib yubormay, barini bexato tutib oldi.<br>Yarim soatdan so'ng qosh qorayib, atrof ko'rinmay qolgach, birinchi mashq nihoyasiga etdi.<br>- Bu yilgi Kvidish kubogida ismlarimiz o'yib yoziladi, - quvonch-la ishonch bildirdi Drev, qasr tomon yo'l olib, - Agar sen Charli Ueslidan ham zo'r o'ynasang, hech hayron bo'lmayman. U esa ajdar ovlagani tupkani tagiga ketib qolmaganida, Angliya terma jamoasi tarkibida o'ynashi mumkin edi.<br>Ehtimol, nihoyatda band bo'lganidan bo'lsa kerak, Garri, «Xogvars»ga o'qishga kirgan vaqtdan buyon ikki oy o'tib ketganini sezmay qoldi. Har qalay u har hafta uch marotaba mashq qiladi. Bundan tashqari, uyga berilgan bir dunyo vazifalarni bajaradi. «Xogvars» qasri bolaga Littl Uinging shaharchasida joylashgan Odamovilar ko'chasidagi 4- uydan ko'ra ancha qadrli bo'lib qoldi. Mahorat asoslarini tasarruf etar ekan, mashg'ulotlar ham qiziq o'tadigan bo'ldi.<br>Vaqt tez o'tib, Xellouin ham etib keldi (Xellouin – hozirgi Buyuk Britaniya va shimoliy Fransiya hududida yashab o'tgan qadimiy kelt qabilasining bayrami. Muqaddas avliyolar kuni arafasi sanaladi). <br>Ertalab uyg'ongan bolalar toblanayotgan oshqovoq hidi qasr yo'laklariga taralib ketganligini his etishdi. Shu bugungi afsun o'qish darsida, professor Flitvik e'lon qilgan fikr bolalarga yanada xush keldi. U sinf o'quvchilari ayrim jismlarni havoda uchirgancha, bir joydan boshqa joyga ko'chib o'tishga majbur qilish mahoratini tasarruf etishga tayyor bo'lishganini aytib o'tdi. Bolalar bu kunni anchadan buyon, xususan, professor o'z qo'lini sezilar-sezilmas siltab qo'ygancha, Nevillning qurbaqasini sinf xonasining shifti ostida raketa kabi gir aylantirgan kundan buyon orziqib kutishadi. Amaliy mashg'ulot o'tkazish uchun professor Flitvik sinf o'quvchilarini juftlarga bo'ldi. Garri Simus Finnigan bilan sherik bo'ldi. U Nevillning nigohiga e'tibor qaratmaslikka urindi. Ronga esa Germiona bilan sherik bo'lish nasib etdi. Bunday holatdan Ron ko'proq norozi bo'ldi-mi yoki Grenjermi, aytish qiyin. Negaki, Germiona bolalar bilan Garriga supurgi sovg'a qilingan kundan e'tiboran mutlaqo gaplashmay qo'ygan edi. <br>- Bilakni, muqaddam mashq qilganimizday, nazokat-la bukishni yodingizdan chiqarmang! - chiyilladi kitob dastalari ustiga chiqib olgan professor Flitvik, - Keskin quloch otib, engilgina tushiring, eslab qoldingiz-mi? Quloch otib, engil tushiring. Bundan tashqari, sehrli so'zlarni to'g'ri talaffuz etish nihoyatda muhim. «N» o'rniga «V» deb yuborgani uchun boshiga sigir kelib tushgan sehrgar Baruffьoni esga oling.<br>Ayon bo'lishicha, vazifa ijrosi nihoyatda qiyin ekan. Garri bilan Simus keskin quloch otishib, qo'llarini asta siltashdi, biroq osmon-u falakka uchib ketishi kerak bo'lgan pat stol ustida qilt etmay yotgancha qoldi. Nihoyat Simus besabrlik qilib, sehrli tayoqchasi bilan turtib yuborgan pat o't olib ketdi. Garriga esa yong'in o'chirish uchun shlyapasini ishga solishga to'g'ri keldi.<br>Qo'shni stolda o'tirgan Ron ham muvaffaqiyat qozona olmadi.<br>- Vingardium Levioza! - qichqirdi u, uzun qo'lini shamol tegirmonining parraklariday aylantirib.<br>- Sen noto'g'ri talaffuz etyapsan, - koyib berdi Germiona, - «Vin - gar - dium Levi - o - za», deyish kerak, «gar» bo'g'ini uzoq va guldurab eshitilishi lozim.<br>- Shunchalik aqlli ekansan, o'zing aytaver, - jahli qildi Ron.<br>- Vingardium Levioza! - dedi ko'ylagining uzun engini shimarib olgan Germiona, sehrli tayoqchasi bilan abjir harakat qilib.<br>Pat stoldan to'rt futga ko'tarilib, havoda, bolalar boshi uzra hilpirab ucha boshladi.<br>- Juda soz! - chiyillab yubordi mitti qo'llari bilan qarsak chalgan professor Flitvik xursand bo'lib, - Bolalar, e'tibor qarating, miss Grenjer vazifani uddaladi.<br>Dars nihoyasida Ronning kayfiyati batamom rasvo bo'ldi.<br>- Hamma uni ko'rarga ko'zi yo'q ekanligidan hech hayron bo'lmayman, - dedi Ron, odam to'la yo'lak bo'ylab Garrining yonida borar ekan, - Qiz emas dahshat, chin so'zim.<br>Shu payt kimdir Garrini turtib o'tdi. Bolalar o'girilib, ko'ziga yosh olgan Germionani ko'rishdi.<br>- So'zlaringni eshitib qolganga o'xshaydi, - dedi Garri.<br>- Eshitgan bo'lsa nima qilibdi? - javob qaytardi Ron, Garri kabi sarosimaga tushib qolgan bo'lsa ham, gerdayib, - Do'st orttirmaganligini o'zi ham sezayotgan bo'lsa kerak, har qalay.<br>Germiona keyingi darsda ham, kunning ikkinchi yarmida ham ko'rinmadi. Xellouinni nishonlash uchun Katta Zal tomon yo'l olishgan Ron bilan Garri Parvatti Patilning dugonasi Lavandaga Germiona hojatxonaga kirib olib yig'layotganligi va o'z xoliga qo'yishlarini so'rayotganligi haqida to'lqinlanib aytgan so'zlarini eshitib qolishdi. Buni eshitgan Ron battar xijolat chekdi, biroq bir daqiqadan so'ng, ikkovlon, Katta Zalning bayramona bezatilganligini ko'rgach, Germionani unutdi.<br>Shift-u, devorlarda marjondek tizilgan, stollar ustida kichik bulutlar hosil qilgancha, havoda muallaq turgan minglab ko'rshapalaklar qanot qoqib, oshqovoqlar ichiga kiritilgan shamlar olovini pirpiratmoqda. Natijada Katta Zal sirli qalqima nurga to'lib ko'rinmoqda.<br>Kutilmaganda, o'quv yili boshlanganligi munosabati bilan o'tkazilgan tantanali ziyofatda ro'y bergani kabi, stol ustidagi tilla idishlar afsonaviy taomlarga boz to'lib-toshdi.<br>Garri og'zini qo'rda pishirilgan kartoshka bilan endi to'ldirib olgan edi ham-ki, Katta Zalga boshidagi sallasi chakkasiga tushib, qo'rqqanidan basharasi qiyshayib ketgan professor Belka yugurib kirdi. <br>Katta Zalga yig'ilganlar Belkaning professor Dambldor o'tirgan kreslo yoniga yugurib borib, kuchsiz holatda stolga suyanib qolganligi va bazo'r:<br>- Qasr erto'lasiga troll kirib olibdi, Siz boxabar bo'lishingiz kerak deb elib keldim, - degancha, xushini yo'qotib, stol ostiga sirpanib tushganini kuzatib turishdi.<br>Vahima ko'tarildi. Katta Zalda jimlik qaror topishi uchun professor Dambldor sehrli tayoqchasi bilan bir necha bor qizil mushak otishga majbur bo'ldi.<br>- Sinfboshilar! - gurillab hayqirdi u, - Kollejingiz o'quvchilarini yotoqxonalarga tarqating! Tez bo'ling!<br>Persi uchun o'z vakolatini to'la-to'kis ishga solishga imkoniyat tug'ildi.<br>- Ortimdan! Birinchi sinf o'quvchilari jipslashing! Menga quloq tutsangiz hech qanday troll qo'rqinchli bo'lmaydi! Orqamga bekinib, ortda qolmay yuring! Qani, birinchi sinf o'quvchilarini oldinga o'tkazib yuboringlar-chi! O'tkazib yuboring, men sinfboshiman!<br>- Troll maktabga qanday kirib qolishi mumkin? - so'radi Garri zinapoyadan ko'tarilayotib.<br>- Men qaerdan bilaman! Umuman aytganda, trollar o'lguday ahmoq bo'ladi. Har holda ular shunday e'tirof etiladi. Ehtimol, bayram sharofati bilan Dryuzg kiritgandir uni?<br>Ularning yonidan turli yo'nalishlar bo'ylab o'quvchilarning katta-kichik to'dalari o'tib bormoqda. Adashib, sarosimaga tushib qolgan xufflpuffchilar guruhi orasidan o'tishar ekan, Garri birdan Ronning qo'lidan tutib oldi.<br>- Menga qara, Germiona esimga tushib qoldi.<br>- Germionaga nima qilibdi?<br>- U troll haqidagi gapdan bexabar-ku.<br>Ron labini tishlab oldi.<br>- E, nima bo'lsa bo'ldi! - qaror qildi u, - Biroq Persi yo'qolib qolganimizni payqab qolmagani ma'qul.<br>O'rdak suvga sho'ng'igani kabi, ikkovlon, qarshi yo'nalish tomon oshiqib borayotgan xufflpuffchilar to'dasiga qo'shilib ketdi va yo'lakning bo'sh tomoniga o'tib olib, «qizlar xonasi» tomon yugurdi. Muyulishga burilishlari bilan orqadan kimdir kelayotganini eshitib qolishdi.<br>- Persi! - qo'rqib shivirladi Ron, Garrini toshdan yasalgan grifon ortiga tortib (Grifon – burgut yoki arslon boshli (gavdali) bahaybat qanotli maxluq).<br>Biroq haykal ortidan ehtiyotkorona bosh chiqargan bolalar Persini emas professor Sneggni ko'rib qolishdi. Professor yo'lak bo'ylab borib, ko'zdan g'oyib bo'ldi.<br>- Bu erda nima qilib yuribdi? - deyarli ovoz chiqarmay shivirladi Garri, - Nima uchun qolgan o'qituvchilar bilan birga erto'laga yo'l olmadi?<br>- Osonroq savol bersang-chi, men qaerdan bilay.<br>Bolalar imkon qadar ehtiyotlik bilan professorning so'nib borayotgan qadam tovushi tomon yo'l olishdi.<br>- Uchinchi qavatga ko'tarilyapti, - dedi Garri.<br>- G'alati hid chiqdi. Sezyapsan-mi?<br>Garri chuqurroq nafas olib qo'lansa, anchadan buyon yuvilmagan paypoq yoki tozalanmagan umumiy hojatxonadan chiqadigan hidga o'xshab ketayotgan hid sezdi.<br>Daf'atan past na'ra va tovonlar sharaqlagancha, bir-biriga urilib bosilayotgan qadam tovushi eshitildi. Gapirish qobiliyatini yo'qotgan Ron ko'rsatkich barmog'ini yo'lakning narigi boshiga, misli ko'rilmagan dahshatli maxluq kelayotgan tomonga o'qtadi. Bolalar devorga qapishib, yorug'likka chiqib kelayotgan maxluqqa qarab qolishdi. Kishining vujudini dahshatga soladigan manzara!<br>Mudhish teri qoplamasi kul rang-marmar tusli, bo'yi o'n ikki fut keladigan trollning tanasi, ustiga kokos yong'og'iday keladigan kichkinagina kal kalla o'rnatilgan yirik qavariq xarsangni eslatdi. Har birining yo'g'onligi daraxt tanasiday keladigan kalta oyoqlari va uzun tirnoqli panjalari yaqqol ko'rinayotgan, nihoyatda uzun qo'liga yirik so'yilni ushlab, erda sudrab kelayotgan maxluqdan ufurilayotgan qo'lansa hidga bardosh berib bo'lmaydi.<br>Troll qandaydir xona eshigi yonida to'xtab, ichkariga qaradi. U uzun quloqlarini qimirlatib, hajmi kichik miyasini o'ylab ish tutishga majbur qilayotgani sezildi. Bir ozdan so'ng, ostona xatlab ichkariga kirdi.<br>- Kalit qulfda ekan, - shivirlardi Garri, - Uni o'sha xonaga qamab qo'yishimiz mumkin.<br>- Yaxshi fikr, - maqtab qo'ydi asabiylashgan Ron.<br>Ularning og'zilari dahshatdan qurib qolgan bo'lib, troll, ayni shu fursatda xonadan chiqib qolmasligini Xudodan yolvorib so'rashgancha, devor bo'ylab ochiq eshikka yaqin borishdi. Garri bir sakradi-da eshikni yopib qulflab qo'ydi.<br>- Bo'ldi!<br>Bolalar g'alaba qozonilganiga to'liq ishonch bilan yo'lak bo'ylab nari yugura ketishdi. Biroq muyulishga etib bormasdan, hozirgina qulflab qo'yilgan xonadan shunday qattiq chinqiriq eshitildi-ki, ikkalasining yuragi to'xtab qolishiga bir baxya qoldi.<br>- O, yo'q! - seskanib ketdi Ron, rangi Qonxo'r Baron rangiday oqarib.<br>- Hojatxona edi-ku! - idrok etdi Garri.<br>- Germiona! - baralla qichqirib yubordi ikkovlon.<br>Boshqa vaziyatda bu ishni hayotda qilishmas edi, biroq iloji yo'q. Bolalar shartta orqaga burilib, eshik tomon yugurishdi. Dahshat-u, vahimaga qarshi kurashgancha, eshik qulfini ochib ichkariga kirishdi.<br>Xushini yo'qotishiga oz qolgan Germiona devorga yopishib olgancha, trolldan nari qochishga behuda urinmoqda. Maxluq esa devorga mahkamlangan qo'l yuvish chig'anoqlarini qo'lidagi so'yil bilan bir chetdan urib majaqlagancha, qizaloq tomon ilgarilamoqda.<br>- Uni chalg'itish kerak! - qichqirdi suv to'sish tiqinini qo'liga olib, devorga ura boshlagan Garri.<br>Germionaga bir necha metr qolganda to'xtab qolgan troll qo'pol burildi-da, shovqin qaerdan eshitilayotganini idrok etish uchun bo'lsa kerak, beso'naqay jovdirab atrofga alangladi. Nihoyat maxluqning badjahl nigohi Garriga taqaldi. Troll bir oz o'ylanib qoldi-da, so'yilini ko'tarib bola tomon harakat boshladi.<br>- Hoy, badbashara! - qichqirdi Ron, xonaning boshqa burchagidan.<br>Ron qo'lidagi metall quvurni trollga qarata uloqtirdi. Quvur elkasiga tekkan bo'lsa ham, zarbani sezmagan trollning e'tiborini Ronning qichqirig'i chalg'itdi. U yana bir dam o'ylangach, jirkanch basharasini Ron tomon o'girdi. Fursatdan foydalangan Garri uning orqasiga o'tib olishga muvaffaq bo'ldi.<br>- Bo'l, tezroq qoch! - qichqirdi Garri Germionaga.<br>Garri Germionani eshik tomon sudrashga harchand urinmasin, joyidan qo'zg'alishga madori qolmagan qizaloq, dahshatdan og'zi ochilgancha, devordan uzilmay turdi.<br>Har tomonda eshitilayotgan qichqiriqlar va buning natijasida xonada hosil bo'lgan aks sado trollni batamom aqldan ozdirib yubordi. U yanada baland o'kirib, o'ziga yaqin turgan, qochib qolish imkoni bo'lmagan Ron tomon tashlandi.<br>Yuzaga kelgan bunday holatda Garri mardona, biroq juda g'o'r ish tutdi. U yugurgancha, trollning orqa tomoniga sakrab chiqib oldida, bo'ynidan mahkam tutib olib, ko'p o'ylanmasdan qo'lidagi sehrli tayoqchani trollning burniga jon-jahd bilan tiqib yubordi. Xarsang-maxluq bo'yniga kimdir osilib olganini payqamadi-yu, burniga qandaydir uzun narsa tiqib tashlashganini juda yaxshi sezdi.<br>Og'riqqa bardosh bera olmagan troll gir-gir aylanib, qo'lidagi so'yilni har tomon urib silkitar, bo'ynidagi Garri esa hayot uchun kurashar edi. Tevarak-atrofidagi narsalarni urib majaqlayotgan troll har qanday fursatda Garrini o'z ustidan uchirib yuborishi va qo'lidagi so'yil bilan bir urib o'ldirib qo'yishi mumkin.<br>Qo'rqib, adoyi tamom bo'lgan Germiona nihoyat polga yuz tuban ag'anab tushdi. Ron esa sehrli tayoqchasini qo'liga olib, nima qilmoqchi bo'lganini o'zi tushunmay, miyasiga kelgan birinchi afsunni qichqirib yubordi: <br>- Vingardium Levioza!<br>Shu payt so'yil maxluqning qo'lidan otilib chiqib, tikka yuqoriga ko'tarilgancha, asta-sekin aylandi va o'z sohibining boshiga chunonam qarsillab tushdiki, troll turgan joyida tebranib, basharasi bilan erga gursillab tushdi. Zarbdan pol ham, xona derazalari ham zirillab ketdi.<br>Garri titrab, hansiragancha bazo'r oyoqqa turdi. Haligacha sehrli tayoqchasini baland ko'tarib olgan Ron esa ko'zlarini katta ochib, qilmishining hosilasiga qarab turibdi.<br>- O'ldi-mi? - oraga cho'mgan sukunatni buzdi birinchi bo'lib tilga kirgan Germiona.<br>- Menimcha, yo'q, - javob qaytardi Garri, - Karaxt bo'lib qoldi desak, aniqroq bo'ladi.<br>U egilib, troll burnidan serkesak kul rang elimga o'xshash moddaga belanib ketgan sehrli tayoqchasini sug'urib oldi.<br>- Eq, troll mishirig'i, - dedi u, tayoqchani maxluqning ishtoniga yaxshilab artib tozalab.<br>Kutilmaganda yo'lakda qadam tovushi eshitildi. Trollni ayyuhannos solib, zarbalar ketidan zarbalar berishga majbur qilgan bolalar qasrda qanday to'polon ko'tarib yuborishganlarini o'zlari bilishmaydi. Fursat o'tgach, eshik qarsillab ochilib, hojatxonaga professor Makgonagall, uning izidan Snegg bilan Belka kirib keldi. Troll tomon bir bor qarab qo'ygan Belka unitazga o'tirib olib, yuragini changallab qoldi.<br>Snegg trollning yoniga yaqin kelib, ustiga engashib qaradi. Professor Makgonagall esa Garri bilan Ronga sukut saqlab tikilib turdi. Garri professorning hali bu qadar badjahl qiyofasini ko'rmagan. Bunday nigohdan so'ng, Garrining, ko'rsatilgan qahramonlik uchun «Griffindor»ga naq 50 ball keltirish umidi puchga chiqdi.<br>- Aql-farosatlaring bormi? - so'radi nihoyat professor Makgonagall bosiq g'azab bilan.<br>Garri haligacha qo'lini baland ko'tarib turgan Ron tomon qarab qo'ydi.<br>- Xayriyatki, o'ldirib qo'ymabdi. Nima uchun el qatori mehmonxonaga bormadingiz?<br>Snegg Garriga eb yuboguday o'qraydi. Qani endi Ron qo'lini tushirsa, xayoldan o'tkazdi Garri erga qarab. <br>- Iltimos, professor Makgonagall, - eshitildi nim qorong'i burchakdan, Bolalarni so'kmang, ular meni qidirib kelishgan.<br>- Miss Grenjer?!<br>- Men trollni qidirib kelgan edim... - nihoyat o'rnidan turdi Germiona, - Men... men o'ylabman-ki... men o'zim bir yog'lik qilaman uni... tushunyapsiz-mi... Trollar haqida ko'p o'qigan edim...<br>Bu gapni eshitgan Ron qo'lidagi tayoqchasini tushirib yubordi. Germiona Grenjer bo'lsa-yu, o'qituvchiga ochiqdan-ochiq yolg'on gapirsa-ya! <br>- Agar ular meni qidirib topishmaganida halok bo'lishim muqarrar edi, - davom etdi Germiona, - Ikkalasi ham yordam chaqirgani ulgurishmas edi. Garri tayoqchasini trollning burniga tiqib tashladi. Ron esa so'yil bilan trollni karaxt qildi. Bolalar kirib kelishganida troll meni tinchitishga shay bo'lib turgan edi.<br>Garri bilan Ron Germiona aytib berayotgan hikoya ular uchun yangilik emasligini ifoda qilishga urinib turishdi.<br>- Xo'sh... unday bo'lsa... - dedi professor Makgonagall uchala bolaga diqqat bilan qarab, - Miss Grenjer, tog' trolli bilan yakka olishishga qanday jur'at etdingiz, tentak qiz?<br>Germiona boshini ham qilib oldi. Maktabda joriy etilgan qoidalarni hech qachon buzmaydigan Germiona, bolalarni qutqarish uchun hamma aybni o'z bo'yniga olib, qoidani buzganligiga iqror bo'lib turibdi-ya. Bu gaplarni eshitgan Garrining tili aylanmay qoldi. Bu «Snegg mehribon bo'lib qolib, hammaga shirinlik ulashib chiqibdi» degan gap bilan teppa-teng-ku, axir.<br>- Miss Grenjer, qilmishingiz uchun «Griffindor»dan besh ball ayiriladi, - hukm chiqardi professor Makgonagall, - Sizdan hafsalam pir bo'ldi. Mabodo jabr ko'rmagan bo'lsangiz, «Griffindor» minorasiga boring. O'quvchilar o'z binolarida bayram ziyofatini tamomlamoqdalar.<br>Germiona xonadan chiqib ketdi.<br>Professor Makgonagall Garri bilan Ron tomon yuzlandi.<br>- Xo'sh. Endi sizlarga kelsak. Men hanuzgacha sizlarga shunchaki, misli ko'rilmagan omad kulib boqqan degan fikrdaman. Biroq har qanday birinchi sinf o'quvchisi balog'atga etgan tog' trolliga qarshi chiqishga jur'at eta olmasligi aniq. Shu bois ham, har biringiz o'z kollejingizga besh balldan keltirdingiz. Men bu haqda professor Dambldorga bildiruv beraman. Borishingiz mumkin.<br>Bolalar hojatxonani tez tark etib, ikki qavat yuqoriga chiqqunga qadar biron og'iz so'z gapirishmadi. Trollning qo'lansa hididan uzoqlashish biram yaxshi ediki, qolgan gaplarni esa qo'yaverasiz.<br>- Umuman aytganda, biz o'n balldan ko'proq ballga yarasha xizmat ko'rsatdik, - vaysadi Ron.<br>- Besh balldan. Germiona jazolandi-ku.<br>- Yaxshi qiz ekan, qutqarib qoldi bizni, - iqror bo'ldi Ron, - Lekin, haqiqatan ham, biz uning hayotini saqlab qoldik.<br>- Agar trollni Germionaga qo'shib qamab qo'ymaganimizda, balki qutqarishga to'g'ri kelmas edi, - eslatib qo'ydi Garri.<br>Ikkovlon Semiz Xola portretining qarshisiga kelib, minoraga kirish parolini baralla talaffuz etdi:<br>- Cho'chqa tumshug'i.<br>Shovqin-suron hukm surayotgan mehmonxona odamga to'lib-toshgan. Hamma yuqoriga chiqarilgan mazali taomlar bilan ovora. Germiona esa eshik yonida, bolalarning qaytishini kutib, yolg'iz turibdi. Ular orasida noqulay sukut saqlangach, bir-biriga qiyo boqmagan holda «rahmat» deb qo'yishdi-da, toza likoplar turgan tomon oshiqishdi.<br>Nima qilgan taqdirda ham ayni shu fursatdan e'tiboran Germiona Grenjer bolalar uchun chin do'stga aylanib qoldi. Hayotda shunday daqiqalar bo'ladiki, ularni haqiqiy do'stlarsiz boshdan kechirish nihoyatda mushkul kechadi. O'n ikki fut keladigan tog' trolli ustidan qozonilgan g'alaba – ayni shunday fursatlar sirasiga kiradi.<br></p>


</div></main>

    <script src="../js/script.js"></script>
</body>
</html>