<!DOCTYPE html>
<html lang="uz">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>"KVIDISh"</title>
    <link rel="stylesheet" href="../css/styles.css">
</head>
<body class="light-mode text-medium">
  <div id="dynamicHeaderContainer">
    <!-- Bu boshqaruv panelini ochadigan kichik tugma (o'ng tomonda) -->
    <button id="headerToggleBtn" class="nav-btn">
        <!-- Menu (Gamburger) ikonkasi -->
        <svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="3" y1="12" x2="21" y2="12"></line><line x1="3" y1="6" x2="21" y2="6"></line><line x1="3" y1="18" x2="21" y2="18"></line></svg>
    </button>
    <!-- Kengayganda paydo bo'ladigan asosiy panel -->
    <div class="header-content">
        <!-- Chap guruh -->
        <div class="nav-group">
            <button class="nav-btn" id="prevBtn" title="Orqaga">
                <!-- Orqaga strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="15 18 9 12 15 6"></polyline></svg>
            </button>
            <button class="nav-btn" id="tocBtn" title="Mundarija">
                <!-- Mundarija (List) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M8 6h13M8 12h13M8 18h13M3 6h.01M3 12h.01M3 18h.01"></path></svg>
            </button>
        </div>
                <!-- Markaziy guruh -->
        <div class="nav-group">
            <button class="nav-btn" id="zoomOut" title="Shriftni kichraytirish">
                <!-- Zoom Out ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="8" y1="11" x2="14" y2="11"></line></svg>
            </button>
            <button class="nav-btn" id="alphabetBtn" title="Alifboni o'zgartirish">
                 <!-- Tarjima (Alphabet) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 22l4-12 4 12M6 16h4m5-11v11m2-11a4 4 0 0 1 0 8h-2m-3 3h5"></path></svg>
            </button>
            <button class="nav-btn" id="zoomIn" title="Shriftni kattalashtirish">
                <!-- Zoom In ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="11" y1="8" x2="11" y2="14"></line><line x1="8" y1="11" x2="14" y2="11"></line></svg>
            </button>
        </div>
                <!-- O'ng guruh -->
        <div class="nav-group">
		<div class="audio-controls-global">
                <button class="nav-btn" id="globalAudioPlayPauseBtn" title="Musiqani o'ynatish/to'xtatish">
                    <svg id="globalPlayIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-play"><polygon points="5 3 19 12 5 21 5 3"></polygon></svg>
                    <svg id="globalPauseIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-pause" style="display: none;"><rect x="6" y="4" width="4" height="16"></rect><rect x="14" y="4" width="4" height="16"></rect></svg>
                </button>
            </div>
		
		
            <button class="nav-btn" id="themeBtn" title="Rejimni o'zgartirish">
                <!-- Rejim (Palitra) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M12 2.69l5.66 5.66a8 8 0 1 1-11.31 0z"></path></svg>
            </button>
            <button class="nav-btn" id="nextBtn" title="Keyingi">
                <!-- Keyingi strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="9 18 15 12 9 6"></polyline></svg>
            </button>
            <button class="nav-btn" id="closeHeaderBtn" title="Yopish">
                <!-- Yopish (X) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="18" y1="6" x2="6" y2="18"></line><line x1="6" y1="6" x2="18" y2="18"></line></svg>
            </button>
        </div>
    </div>
</div>

    <main class="main-content">
        <div class="chapter-content">


<h1 align="center"><i style="color:#d85030;">Bob-11.</i>"KVIDISh" </h1>
<p>Noyabrь oyi kelib, havo sovidi. Maktab tevaragini qurshab turgan kul rang tog'larning bag'ri qorga burkanib, cho'qqilarini muz qopladi. Tog' ostidagi sokin ko'l yuzasi po'lat tusga kiradigan, ertalabki qirov esa erni oqartirib qo'yadigan bo'ldi. Kvidish maydonida supurgilarni yaxdan tushirib yurgan, egniga krot po'stin, qo'liga boshmaldoqli mo'yna qo'lqop, oyog'iga uzun qo'njli, o'lchami haddan ortiq katta, qunduz mo'ynasidan tayyorlangan etik kiygan Xagridni yuqori qavatdagi qasr derazalaridan ko'rish mumkin.<br>Kvidish mavsumi boshlandi. Nihoyat Garri, uzoq mashqlardan so'ng, kelasi shanba kuni jamoa tarkibida «Griffindor» – «Slizerin» o'yinida ishtirok etadi. Bu o'yinda qozoniladigan g'alaba griffindorchilar jamoasining holatini sezilarli yaxshilab, maktab kubogi uchun olib borilayotgan kurashda ikkinchi o'ringa olib chiqadi.<br>Garrining o'yinini hali hech kim ko'rgani yo'q. Drev jamoaning yangi o'yinchisini maxfiy qurolday sir saqlashga ahd qilganiga qaramay Garri griffindorchilar jamoasiga Sayyod sifatida qabul qilinganligi keng ommaga allaqanday tarzda ma'lum bo'lib qoldi. Endi u, ushbu ommaning qaysi toifasi, xususan, hammasi yaxshi bo'ladi deb ishontirayotgan toifasi yomonmi yoki o'yin davomida to'shak ko'targancha, pastda yugurib yurib, supurgisidan tushib ketgan Garrini tutib qolishga va'da berayotgan toifasi yomonmi bilmay, boshi qotdi.<br>Germiona bilan tutingan do'stlik Garri uchun ayni muddao bo'ldi. Drev tomonidan tayinlangan qo'shimcha mashqlar inobatga olinsa, uyga berilgan vazifalarni Germionasiz qanday bajarishini Garri tasavvuriga sig'dira olmaydi. Bundan tashqari, o'qib chiqish uchun Germiona bergan «Asrlar osha o'tib kelgan mangu kvidish» kitobi Garrining sohaga oid bilimi ortishida katta ahamiyat kasb etdi. <br>Kitobni o'qib chiqqan Garri o'yin qoidasi buzilishining jami etti yuzta ko'rinishi bo'lishi, 1473 yili bo'lib o'tgan Kvidish bo'yicha jahon chempionatida, ushbu buzilishlarning barchasiga yo'l qo'yilganligi, Sayyodlar odatda eng kichkina va eng chaqqon o'yinchilar bo'lib, o'yin davomida ro'y berishi mumkin bo'lgan jamiki baxtsiz hodisalarning joiz ko'rinishlariga, odatda, ayni shu o'yinchilar duch kelishi, odamlar orasida o'lim holatlari kamdan kam sodir bo'lsa-da, o'yin hakamlari yo'qolib qolib, faqat bir necha oy o'tgach, masalan Sahroyi Kabirning qoq o'rtasida topilishini bilib oldi.<br>Garri bilan Ron Germionani tog' trollining changalidan qutqarib qolishgan kundan e'tiboran qizaloqning maktab qoidalari buzilishiga nisbatan shakllangan qat'iy mulohazalari bir oz yumshab, oldingiga nisbatan ancha yoqimli shaxsga aylandi. Garri ilk bor ishtirok etadigan o'yindan bir kun oldin uchovlon tanaffus vaqtida hovliga chiqib, uyquni qochirish uchun bir oz sovuqda turishdi. Germiona, man etilganiga qaramay, afsun yordamida, quyuq shinni solinadigan banka ichida olib yursa bo'ladigan moviy gulxan yoqdi. Gulxanga orqa o'girgancha isinib turishgan fursatda, ularga yaqin yo'lakdan, negadir oqsoqlanib qolgan professor Snegg o'tib qoldi. Gulxanni o'qituvchi nigohidan yashirish uchun ular bir-biriga jips turib olishdi. Qilayotgan ishlari man etilganiga shubha qilishmagani bois, aybdor qiyofada turgan o'quvchilarni ko'rgan professor cho'loqlangancha, yaqin keldi. Gulxanni sezmagan bo'lsa-da, o'quvchilarni aybsitish uchun bahona qidirgan Snegg Garrining qo'ltig'idagi «Asrlar osha o'tib kelgan mangu kvidish» kitobiga imo qilib so'rab qoldi:<br>- Anavi nima, Potter?<br>Garri kitobni ko'rsatdi.<br>- Kutubxona kitoblarini maktab binosidan tashqariga olib chiqish man etilgan. Uni menga bering. «Griffindor»dan besh ball ayiriladi.<br>- Ushbu qoidani hozirning o'zida o'zi to'qib chiqardi, - vaysadi Garri, cho'loq Snegg nari ketgach, - Qiziq, oyog'iga nima qildi ekan?<br>- Tuyog'iga nima qilganini bilmayman-u, ushbu jarohat uning jonini qattiq og'ritganligiga juda umid qilaman! - g'azab-la xitob qildi Ron.<br>O'sha kuni kechqurun «Griffindor» mehmonxonasi shovqin-suronga to'ldi. Garri, Ron va Germiona deraza oldida birga o'tirishdi. Germiona uyga berilgan vazifani ko'chirib olishga hech izn bermaydi. Qarang-ki, unday qiladigan bo'lishsa, bolalar hech narsani bilmay yuraverishar emish! Biroq Garri bilan Ron aqlliroq yo'l topishdi. Ular vazifani go'yo bajargan bo'lib, to'g'ri ishlashganini Germionaga tekshirtiradigan va shu zaylda to'g'ri javobni bilib oladigan bo'lishdi.<br>Garri bezovta. U «Asrlar osha o'tib kelgan mangu kvidish»ni qaytarib olish, o'qib, ertangi o'yin haqidagi o'ylardan chalg'ishni istadi. Nega endi u Sneggdan qo'rqishi kerak? U shartda o'rnidan turdi-da, Sneggning huzuriga borib, kitobni qaytarib olish kerakligini ma'lum qildi.<br>- Men emas, sen borganing ma'qul, - deyarli baralla javob qaytarishdi Ron bilan Germiona.<br>- Agar boshqa o'qituvchilar oldida so'ralsa, Snegg rad etishga jur'at qila olmaydi, - dedi Garri.<br>U o'qituvchilar xonasiga borib, eshik taqillatdi. Hech kim javob bermadi. Yana taqillatdi. Jimlik.<br>Balki Snegg kitobni ichkarida qoldirib ketgandir? Qarab ko'rish kerak, xayoldan o'tkazdi Garri, eshikni itarib. U ichkariga bosh suqib qaradi-yu, mudhish sahna guvohi bo'lib qoldi.<br>O'qituvchilar xonasida Snegg bilan Filch bor ekan. Snegg, oyog'idagi qonab turgan jarohatni ochgancha, korjomasining etagini tizzaga qadar baland ko'tarib olgan, Filch esa unga toza bint uzatyapti.<br>- Jin urgan hayvon, - dedi Snegg, - Marhamat qilib ayting-chi, bir vaqtning o'zida uchta kalla harakatini qanday qilib kuzatsa bo'ladi?<br>Garri asta eshikni yopib qo'ymoqchi bo'ldi.<br>- POTTER!<br>G'azabdan burishib ketgan Snegg korjomasining etagini tez tushirdi. <br>- Kitobni qaytarib olsam bo'ladimi-yo'qmi, shuni bilmoqchi edim xolos, - dedi qichqiriqni eshitgan Garri, g'ayriixtiyoriy yutinib qo'yib.<br>- YO'QOL! <br>Garri yana biron balldan ayrilib qolmasdan oldin o'qday uchib ketdi.<br>- Xo'sh, qaytarib oldingmi? - so'radi Germiona bilan o'tirgan Ron, hansirab qaytgan Garridan.<br>Garri do'stlarining yoniga o'tirib, hozirgina ko'rgan holatni shivirlab aytib berdi.<br>- Bilasizlar-mi, bularning bari nimani anglatadi? - deyarli ovoz chiqarmay pichirladi u, qisqa hikoyasiga yakun yasab, - Xellouin kuni Snegg uch boshli it yonidan o'tishga uringan! Biz uni grifon ortida yashirinib ko'rgan fursatda, u, ayni o'sha xonaga yo'l olganligi aniq. Uning maqsadi maxluq qo'riqlayotgan narsani o'g'irlash ekanligi ham ayon! Supurgim bilan ont ichib aytaman-ki, o'sha kuni, hammani chalg'itish, o'quvchilarni o'z xonalari, o'qituvchilarni erto'laga yo'llash maqsadida tog' trollini qasrga kiritib yuborgan ham Snegg bo'ladi!<br>- U bunday qabihlikka bormaydi, - e'tiroz bildirdi ko'zlari katta-katta ochilib ketgan Germiona, - Sneggni dunyodagi eng dilrabo zot demoqchi ham emasman biroq u, Dambldorga tegishli narsani o'g'irlashga jur'at etmaydi.<br>- Menga qara, Germiona. Sen chindan ham o'qituvchilarimizning barini avliyo yoki shunga o'xshash begunoh-u, benuqson zotlar deb bilasanmi? - achchiqlandi Ron, - Men Garrining fikriga qo'shilaman. Snegg ishonchsiz ekanligiga aminman. Biroq unga nima kerakligini bilmayman. Anavi kuchukcha nimani qo'riqlab o'tiribdi ekan?<br>Karavotida yotgan Garrining boshi hal etilmagan masalalardan g'uvulladi. Nevill allaqachon ettinchi tushini ko'rib, xurrak otib yotibdi. Garri ham hech narsani o'ylamay, uxlab qolishga urindi. Hayotida ilk bor ishtirok etadigan kvidish o'yinidan oldin uyquga to'yib olishi kerakligini aqlan idrok etayotgan bo'lsa-da, oyog'i yaralanganligi Garriga ma'lum bo'lib qolgani uchun Sneggning basharasi kasb etgan qiyofani unutish qiyin kechdi.<br>Ko'p o'tmay yorqin sovuq tong otdi. Qovurilgan kolbasachalarning ishtahani qitiqlaydigan hidi va qiziqarli tomoshani ko'z oldiga keltirgancha, lazzatlanib gap sotib o'tirganlarning g'ovuri Katta Zalni butunlay qamrab olgan.<br>- Sen albatta tamaddi qilib olishing kerak.<br>- Ishtaham yo'q.<br>- Loaqal buterbrod eb olsang-chi, - xiraligini qo'ymadi Germiona.<br>- Hech narsa o'tmaydi.<br>Bir soatdan so'ng, o'yingohga chiqishini o'ylab hayajonlangan Garri o'zini juda yomon his etdi.<br>- Garri, ovqat eb olmas ekansan, kurashga kuching etmay qoladi, - dedi Simus Finnigan, - Sayyodlarni raqib jamoa o'yinchilari doimo urib-turtib o'ynashadi.<br>- G'amxo'rlik ko'rsatayotganing uchun rahmat, Simus, - minnatdorlik bildirdi Garri kolbasachaga ketchup surtib uzatgan o'rtog'iga (Ketchup (ing. ketchup) – tarkibiga tomat, sirka, tuz, shakar, qalampir va boshqa ziravorlar kiradigan qayla).<br>Soat o'n birga yaqin jamiki maktab kvidish maydonining tomoshabinlar o'tiradigan namoyishgohlarini egalladi. Aksariyat bolalar durbin bilan qurollanib olishgan. Namoyishgohlardagi tomoshabinlar o'tiradigan kursilar zarur bo'lgan fursatda o'zidan o'zi yuqoriga ko'tarilib yoki pastlab boradi, lekin shunga qaramay, o'yin jarayonini durbinsiz to'liq kuzatish qiyin kechadi.<br>Ron bilan Germiona yuqori qatordagi o'rinlarga, Nevill, Simus va Vestxem futbol jamoasining ashaddiy muxlisi Din yonida joylashib oldi. Sinfdoshlar Garriga bildirmagan tarzda, Qasmoq g'ajib, teshib tashlagan choyshabdan «Potterni Prezidentlikka!» so'zlari bitilgan katta plakat tayyorlashdi. Rassomlik iste'dodiga ega Din, ushbu yozuv ostiga «Griffindor» fakultetining timsoli bo'lmish sher tasvirini tushirdi, Germiona esa afsun qo'llab, plakatni, rang o'zgartirgancha, pirpirab turadigan qilib qo'ydi. <br>Do'stlari plakatni namoyishgohga mahkamlayotgan vaqtda, Garri, egnidagi kiyimini kvidish kiyimiga, ya'ni to'q qizil korjomaga jamoa bilan birga almashtirdi. Slizerinchilar yashil kiyimda o'ynashadi.<br>- Xo'sh, janoblar, - so'z oldi Drev, jamoa o'yinchilarining e'tiborini o'ziga jalb etish uchun tomoq qirib olgach.<br>- Va xonimlar, - Drevning gapini bo'ldi jamoa Ovchisi Angelina Jonson.<br>- Va xonimlar, - tasdiqladi Drev, - Mana nihoyat kutilgan fursat etdi.<br>- Buyuk fursat, - gap qistirdi Fred Uesli.<br>- Intizorlik bilan kutilgan fursat, - qo'shib qo'ydi Jorj.<br>- Oliverning nutqini yoddan bilamiz, - tushuntirdi Fred Garriga, - Har qalay jamoada o'tgan yildan buyon o'ynaymiz.<br>- Bir pas ovozlaringni o'chirib turinglar, iltimos, - qichqirdi Drev, - Jamoaning bu yilgi tarkibi o'tgan ko'plab yillarga nisbatan olib qaralganda, juda zo'r saralangan tarkib sanaladi. Demak, g'alaba qozonishimiz shart. Men bunga komil ishonch bildiraman.<br>U jamoaga shunday qarab qo'ydi-ki, nigohida: «Aks holda!...» degan ma'noni uqib olish qiyin emas.<br>- Ana shunday. Vaqt bo'ldi. Hammamizga omad va zafar yor bo'lsin. Ketdik!<br>Fred bilan Jorjning ortidan borayotgan Garri tizzalari bo'shashib ketmasligini Xudodan yolvorib so'ragancha, baland eshitilgan qutlov qichqiriqlari ostida o'yin maydoniga chiqdi.<br>O'yinga Rolanda Tryuk xonim hakamlik qiladi. U qo'lida supurgi bilan o'yingohning qoq markazida, raqib jamoalarning yig'ilishini kutib turibdi.<br>- Umid qilamanki, halol o'ynaysiz, - dedi Rolanda Tryuk xonim hamma yig'ilgach.<br>Garri hakamning ushbu so'zlari asosan «Slizerin» jamoasining sardori, oltinchi sinf o'quvchisi Markus Flintga taalluqli ekanligini payqab qoldi. Tashqi qiyofasiga qaraganda, Markusning qoniga trollning qoni aralashgan shekilli, xayoldan o'tkazdi Garri. Ko'zining qiri bilan namoyishgohdagi tomoshabinlar ustida miltillab ko'ringan «Potterni Prezidentlikka!» so'zlarini ko'rib qolgan Garri o'zini dadilroq his eta boshladi.<br>- Marhamat, supurgilar egarlansin!<br>Garri o'zining «Nimbus-2000» rusumli supurgisini egarladi.<br>Rolanda Tryuk xonim kumush hushtagini og'ziga solib, bor kuchi ila quloqni teshib yuborguday darajada baland chaldi.<br>O'n beshta supurgi erdan havoga bir vaqtda, o'qday ko'tarildi. O'yingohda ayyuhannos-u, qichqiriqlarga to'ldi. Kvidish boshlandi!<br>Egizak Ueslilarning do'sti, sharhlovchi Li Jordanning baland ovozi eshitildi. O'yin sharhi professor Makgonagallning qat'iy nazorati ostida olib borilmoqda.<br>- Hurmatli tomoshabinlar ko'rib turganingizday Kvaffl shu zahoti «Griffindor» o'yinchisi Angelina Jonson qo'liga o'tdi. Sohibjamol Angelina mohir Ovchi bo'lishidan tashqari, go'zallikda tengi yo'q jon olar jonona...<br>- JORDAN!<br>- Uzr, professor.<br>- Manyovrni chaqqon bajargan Angelina to'pni Alisiya Spinnetga uzatdi. Alisiya Oliver Drev tomonidan yaqindagina ixtiro qilingan mahoratli o'yinchi sanaladi. Biroq negadir Alisiya o'tgan yilgi o'yin mavsumini zaxira o'yinchilar kursisida o'tirib o'tkazdi. To'p Jonsonga qaytarildi va... Yo'q, slizerinchilar Kvafflni qaytarib olishga muvaffaq bo'lishdi. Kvafflni qo'lga kiritgan «Slizerin» sardori Markus Flint bamisoli tog' burgutiday raqib halqalari tomon uchib bormoqda. Qarab turing, hozir u gol uradi. Yo'q, chuchvarani xom sanabdi! Uni «Griffindor» jamoasining Qo'riqchisi Drev to'xtatib qoldi. Kvafflni griffindorchilar egallab olishdi. «Griffindor» jamoasining Ovchisi Ketti Bellning o'yinini ko'rib turibsiz. Mana u Flint ostiga chiroyli sho'ng'idi va maydon uzra yana ko'tarildi... VOY!... Tajovuzkor boshining orqasiga kelib soldi-ku. Joni og'riyotgan bo'lsa kerak, a?! Kvaffl slizerinchilarga o'tdi. Ko'rib turganingizday Adrian Pusey halqalar tomon oshiqmoqda. Biroq uning yo'lini qaysi biri ekanligini aniq ayta olmayman-u, Fred yoki Jorj Uesli tomonidan qaytarilgan ikkinchi Tajovuzkor to'sdi. Kim bo'lishidan qat'i nazar «Griffindor» jamoasining Urib qaytaruvchisi o'z mahoratini namoyon eta oldi. Kvaffl yana Jonsonda. Qizning qarshisida hech kim yo'q. U o'qday uchmoqda. Shiddat bilan uchib kelgan Tajovuzkorga chap berdi. Mana u halqalarga yaqin kelib qoldi. Bo'sh kelma, Angelina! Qo'riqchi Bletchelli sho'ng'ib kirmoqda. Yo'q, uning harakati xato ketdi va GRIFFINDORChILAR HALQANI IShG'OL ETIShDI!!!<br>Namoyishgohlarda «Griffindor» jamoasi muxlislarining baland qichqiriqlari va «Slizerin» jamoasi muxlislarining oh-vohlari yangradi.<br>- Qani, nari siljinglar-chi.<br>- Xagrid!<br>Davangir sig'ishi uchun Ron bilan Germiona bir-biriga yaqinroq turib olishiga to'g'ri keldi. <br>- Kulbam yonida tomosha qilib o'tirdim, - dedi Xagrid bo'yniga osilgan ulkan durbinini urib ko'rsatib, - Lekin xalq bilan tomosha qilgan qiziqroq-da, to'g'rimi? Tilla chaqqon ko'rinmadi-mi?<br>- Yo'q, - javob qaytardi Ron, - Garri hozircha bekor.<br>- Hech qisi yo'q, shoshib qaerga ham borar edi. Chiqib olgan joyini qarang uni, - dedi Xagrid, osmon-u falakda nuqtaday ko'rinayotgan Garriga qarab.<br>Garri Drev bilan birgalikda tuzilgan rejaga muvofiq namoyishgoh uzra uchib, Tilla chaqqonni qidirib yuribdi.<br>- Tilla chaqqon ko'ringunga qadar narida bo'lganing ma'qul, - doimo tayinlar edi Drev, - Senga bemavrid hamla qilishlariga yo'l qo'yib bo'lmaydi.<br>Angelinaning gol urganini ko'rgan Garri, g'ayrati oshib ketganidan ikki marotaba «O'lik sirtmoq» amalini bajarib, Tilla chaqqon izlashni davom etdi (Nesterov sirtmog'i – oliy uchuvchilik san'ati bilan fazoda hosil qilinadigan murakkab shakl, sirtmoqsimon doira. «O'lik sirtmoq» deb ham ataladi. Ilk bor 1913 yil 27 avgust kuni rus uchuvchisi P. N. Nesterov tomonidan ijro etilgan. Shaklning yaratilishida uchish apparati vertikal tekislik bo'ylab uchib o'tib, berk egri chiziq hosil qiladi va sirtmoq boshidan oxiriga qadar ko'ndalang chiziqdan og'may, yo'nalishini o'zgartirmay sirtmoqdan chiqib ketadi). <br>Nimadir yaltiradi-yu, afsuski, bu egizaklardan birining qo'l soati ekanligini ko'rib, xavsalasi pir bo'ldi. Zambarak o'qi kabi uchib kelgan Tajovuzkorlardan biri, ortidan esa shiddat bilan quvib kelgan Fred Uesliga arang chap berishga ulgurib qoldi.<br>- Ishlar joyidami? - baqirib so'radi Fred, Tajovuzkorni Markus Flint tomon urib qaytarar ekan.<br>- «Slizerin» Kvafflni qo'lga kiritdi, - sharhlashni davom ettirdi Li Jordan, - Pastga sho'ng'igan Ovchi Pusey ikkala Tajovuzkordan ham, ikkala Ueslilardan ham, Ovchi Belldan ham o'zini olib qochishga ulgurib, halqa tomon parvozni davom ettirmoqda. Bu nima Tilla chaqqonmi?<br>Chap qulog'ining yonidan uchib o'tgan Tilla chaqqon tomon angrayib qaragan Adrian Pusey qo'lidagi Kvafflni oldirib qo'ygach, o'yingohdagi tomoshabinlarning norozi baqirig'i eshitildi.<br>Tilla chaqqonning yaltiraganini ko'rgan Garri hayajondan kuchli to'lqinlanib ketgancha, koptokcha ortidan sho'ng'idi. Slizerinchilarning Sayyodi Terens Xiggs ham Tilla chaqqonni ko'rib qolgan. Ular koptokcha ortidan yonma-yon uchib borishmoqda. Jamiki ovchilar go'yo o'z majburiyatini unutib qo'yganday sayyodlar poygasiga qarab qolishdi.<br>Garri Xiggsdan chaqqon chiqdi. U mittigina, qanotlarini pirpiratib yuqoriga ko'tarilgancha, uchib borayotgan yumaloq koptokchani ayon ko'rib bormoqda...<br>QARS-S!<br>Markus Flint atayin Garrining yo'liga chiqib, urildi. Garrining supurgisi go'yo vertolyot vinti kabi havoda aylanib ketdi. U erga qulab tushmaslikka uringancha, supurgisining sopini mahkam ushlab qolishga ulgurdi. Tomoshabinlar, ayniqsa, «Griffindor» jamoasi muxlislarining nafratga to'lib-toshgan qichqiriqlari eshitildi.<br>- O'yin qoidasi buzildi! <br>Tryuk xonim Flint bilan darg'azab gaplashib qo'ygach, «Griffindor» jamoasiga erkin to'p tayinladi. Tabiiyki, Tilla chaqqon yana ko'zdan g'oyib bo'ldi.<br>- Maydondan chiqarilsin! Hoy, hakam qizil kartochka ko'rsating unga! - deya qichqirdi magllarning futbol o'yini ishqibozi Din Tomas.<br>- Nimalar deyapsan, Din? - so'radi undan Ron.<br>- Qizil kartochka! - g'azab-la baqirishini qo'ymadi Din, - Futbolda, bunday qilmishi uchun o'yinchiga qizil kartochka ko'rsatilib, maydondan chiqarib yuboriladi.<br>- Axir bu futbol emas-ku, Din, - yodiga soldi Ron.<br>- O'yin qoidasiga o'zgartirish kiritish kerak, - Dinga tarafdor bo'ldi Xagrid, - Garrining pachoq bo'lib ketishiga sal qoldi-ku, axir.<br>- Shunday qilib, shak-shubhasiz qabihlik-la amalga oshirilgan bezorilikdan so'ng... - xolisligini saqlab qola olmadi sharhlovchi Li Jordan.<br>- Jordan! - ingrab yubordi professor Makgonagall.<br>- Aytmoqchi edim-ki, o'yin qoidasi slizerinchilar tomonidan ochiqdan-ochiq, muttahamlarcha buzilgach...<br>- Jordan, seni ogohlantirib qo'ydim...<br>- Xo'p, mayli. Flint «Griffindor»ning Sayyodini o'ldirib qo'yishiga sal qoldi. Kim yo'liqmaydi deysiz, bunday arzimagan holatga. Modomiki, shunday ekan, «Griffindor» jarima to'pini uloqtiradi. Bunday zarbani Spinet qabul qilib oladi. U hech bir muammosiz to'pni qaytardi. Biz esa o'yin tomosha qilishni davom etamiz. To'p haligacha «Griffindor» jamoasida.<br>Tajovuzkorning navbatdagi hamlasiga chap bergach, supurgisi go'yo havo o'pqoniga tushib qolganday keskin pastlab ketgan Garri, g'alati holatga tushib qoldi. Soniya davomida bola supurgidan qulab tushishiga shubha qilmadi. U ikkala qo'li va tizzalari bilan supurgisining sopiga mahkam yopishib oldi. Bunday dahshatli holatni hali u, biror marotaba bo'lsin, boshidan kechirmagan (Havo o'pqoni – osmondagi havosi siyrak yoki havosiz joy).<br>Garrini go'yo atayin uloqtirib yubormoqchi bo'lgan supurgi boz pastladi. Biroq «Nimbus-2000» allaqanday asov ot emas-ku, chavandozni ustidan uloqtirib tashlagani?! Garri supurgini «Griffindor» halqalari tomon burmoqchi va Drevdan taym-aut e'lon qilishni so'ramoqchi bo'ldi. Ammo supurgi mutlaqo boshqarilmas bo'lib qoldi. U burila olmay, supurgini umuman biron-bir tomonga yo'naltira olmay qoldi. Vaqti-vaqti bilan kuchli likillayotgan supurgi havoda ilon izi yo'nalishda shiddat bilan uchmoqda, Garri esa yiqilib ketmaslik uchun o'zini bazo'r tutib bormoqda (Taym-aut – sport o'yinida jamoa talabiga ko'ra olingan tanaffus).<br>- «Slizerin» to'pni qo'lga kiritdi, - o'yin sharhlashni davom ettirdi Li, - Kvaffl Flintning qo'lida. To'pni Spinnetga, u esa o'z navbatida, Bellga uzatdi, Bellning yuziga Tajavuzkor kelib urildi. Umid qilamanki, uning burni sindi, hazillashdim professor. Zarba, gol! O, yo'q! <br>Slizerinchilar shod-xurram. Ayni vaqtda, Garrining supurgisi g'alati harakatlanayotganini hech kim payqamagan go'yo. Supurgi esa Garrini o'yin maydonidan nariga, muntazam sakrab siltangancha, osmon-u falakka ko'tarib ketmoqda.<br>- Garriga nima qildi? - po'ng'illab qoldi Xagrid, - Agar men uni bilmaganimda, aytardim-ki... supurgi unga itoat qilmayapti... Axir u...<br>Birdaniga namoyishgohdagi tomoshabinlar yuqoriga, Garriga e'tibor qaratdi.<br>Uning supurgisi havoda vertolyot vinti kabi aylana boshladi. Shunday tez aylanmoqda-ki, Garri o'zini bazo'r tutib o'tiribdi. Tomoshabinlarning baralla qichqirgan ayyuhannosi eshitildi. Supurgi keskin chetga otilib, Garrini ustidan yiqitdi. Endi bola supurgi sopini bitta qo'li bilan ushlagancha, osilib qoldi.<br>- Ehtimol, Flint Garrining yo'lini to'sib urilganida supurgiga biron narsa bo'lgandir? - shivirladi Simus.<br>- Unaqasi bo'lmaydi, - qisqa qildi ovozi titrab chiqqan Xagrid, - Supurgiga faqat yovuz afsun ta'sir qilishi mumkin xolos. Yosh bola bu ishni eplay olmaydi. Buning ustiga bu «Nimbus-2000».<br>Xagridning so'zlarini eshitgan Germiona maktab qorovulining qo'lidan durbinni tortib olib, Garri tomon emas, aksincha, namoyishgoh tomon yo'llab, nimanidir qidira boshladi.<br>- Nima qilyapsan? - so'radi, yuzi kul tusini kasb etib qolgan Ron.<br>- O'zim ham shunday deb o'ylagan edim, - dedi nafasi qaytib Germiona, - Snegg tomon qara.<br>Ron durbinni changallab oldi. Snegg qarshi tomondagi namoyishgohning markazida o'tirib, Garridan ko'zini uzmay, tinimsiz nimalardir shivirlamoqda.<br>- U afsun o'qiyapti, supurgini qarg'ayapti, - dedi Germiona.<br>- Nima qilsak ekan?<br>- Buni menga qo'yib ber.<br>Ron og'iz juftlashga ulgurmay, Germionani yo'qotib qo'yib, durbinni Garriga qaratdi. Supurgi shu qadar kuchli siltanmoqda-ki, bola uzoq bardosh bera olishiga ishonish qiyin. Egizak Ueslilar unga yaqin borib, o'z supurgilariga olib o'tishga urinishayotganini ko'rgan tomoshabinlar dahshatga tushib, qalqib turishdi. Biroq bu ish naf bermadi. Ulardan biri yaqin kelishi bilan supurgi keskin yuqoriga ko'tarilmoqda. Egizaklar bir oz pastlab, Garrining qo'li bo'shab ketsa, bolani havoda tutib olishga umid qilib gir aylana boshlashdi. Paytdan foydalangan Markus Flint Kvafflni qo'lga kiritib, birin-ketin beshta gol urdi. Biroq bunga hech kim e'tibor ham qaratmadi.<br>- Germiona, tezroq! - pichirladi Ron.<br>Tomoshabinlarni qo'li bilan turtib o'ziga yo'l ochib yurgan Germiona, nihoyat namoyishgohlarning Snegg o'tirgan qarshi tomoniga etib bordi. Snegg orqasidagi bo'sh qatorga etgach, yugurib, professor Belkani burni bilan oldingi qatordagi kursilarga urilib ketgan darajada turtib yuborgan bo'lsa-da, uzr so'rash uchun to'xtamadi. Sneggning yoniga etib borgach, cho'kkalab o'tirib, sehrli tayoqchasini chiqardi-da, bir narsalar deb shivirladi. Tayoqcha uchidan yorqin moviy olov dastasi chiqib, Sneggning egnidagi rido etagiga tegdi.<br>Taxminan o'ttiz soniya o'tgach, o'qituvchi yonayotganini sezib qoldi. Uning baland «Uh!» deganini eshitgan Germiona o'z vazifasini uddalagan deb bilib, professorning egnidagi olovni kichkina bankaga yig'ib oldida, qochib qoldi. Endi Snegg nima bo'lganini hech qachon bila olmaydi.<br>Germionaning ushbu harakati osmon-u falakdagi Garri uchun supurgini yana egarlab olishga etarli bo'ldi.<br>- Nevill, bo'ldi, endi qarasa bo'laveradi, - dedi Ron, so'nggi besh daqiqa davomida Xagridning orqasiga bekinib olib, ho'ngrayotgan Nevillga.<br>Garri shiddat-la uchib, keskin pastladi. Kutilmaganda Garrining kafti bilan og'zini ushlab olgani, ko'ngli aynib, hozir qayt qilib yuborguday holatga kelib qolgani kuzatildi. U qo'l-oyoqlari bilan erga qo'nib, qattiq yo'talgach, og'zidan kaftiga qandaydir tilla rang jism tushdi.<br>- Tilla chaqqonni tutib oldim! - tantanavor qichqirdi u, to'pchani boshi uzra aylantirar ekan.<br>Chalkashlik bilan o'tgan o'yin shu tarzda nihoyasiga etdi.<br>- U koptokchani tutib olmadi-ku, yutib yubordi-ku, - vaysar edi Flint, o'yin tamomlangan fursatdan yigirma daqiqa o'tgan bo'lsa ham.<br>Biroq Flintning nolasidan hech qanday naf chiqmadi. Axir Garri qoidani buzgani yo'q-ku. <br>- «Griffindor» 170:60 hisobi bilan g'alaba qozondi, o'yin natijasini baqirib e'lon qilishini qo'ymadi Li Jordan.<br>Ron va Germiona bilan birgalikda Xagridning kulbasiga kirib, achchiq damlangan issiq choy ichib o'tirgan Garri esa bu gaplarni eshitmayapti.<br>- Bo'lib o'tgan hodisa Sneggning qilmishi, - tushuntirdi Ron, - U sendan ko'zini uzmay, nimalarnidir pichirlab supurgingga qarshi afsun o'qib o'tirganini Germiona ikkalamiz ko'rib qoldik.<br>- Bo'lmagan gap, - e'tiroz bildirdi Xagrid, namoyishgohda, ko'zi o'ngida bo'lib o'tgan hodisalardan biron-bir xulosa chiqarmay, - Bu bilan Snegg nima naf ko'rishi mumkin?<br>Garri, Ron va Germiona bir-biriga qarab, Xagridga nimalarni aytish mumkinligi haqida o'ylab qolishdi.<br>- Men ayrim narsalardan boxabar bo'lib qoldim, - dedi Garri, bor gapni aytib berishga ahd qilib,- Xellouin kuni Snegg uch boshli itning yonidan o'tib olmoqchi bo'lgan-u biroq it, uning oyog'ini qopib olgan. Fikrimizcha, Snegg, it qo'riqlayotgan narsani o'g'irlamoqchi.<br>- Momiqvoy bilan qanday tanishib qoldingiz? - so'radi choynak qo'lidan tushib ketgan Xagrid.<br>- Momiqvoy?<br>- Ha, Momiqvoy. Mening itim. Gresiyada, pab restoranida tanishib qolgan bir o'rtog'imdan sotib olganman uni. O'tgan yili esa Dambldorga Momiqvoyim kerak bo'lib qoldi, qo'riqlash... (Pab – do'stlar, tanish-bilish va yoru-birodarlar yig'iladigan joy. Shinam vaziyatda, bir krujkadan pivo ichib, suhbatlashib o'tirish – pab g'oyasi sanaladi. Agar pab o'z pivosini tayyorlasa, bunday muassasa o'zining haqiqiy mazmun-mohiyatiga ega bo'ladi)<br>- Nimani? - so'radi Garri sabrsizlik bilan.<br>- Sen mendan hech narsa so'rama, - achchig'i kelib boshini siltadi Xagrid, - Bu o'ta maxfiy ma'lumot, tushunding-mi?<br>- Axir Snegg uni o'g'irlamoqchi-ku.<br>- Bo'lmagan gap. Snegg o'qituvchi. U bunday ishlarni qilmaydi.<br>- Nega bo'lmasam u hozirgina Garrini o'ldirishga urindi? - baqirib berdi, hozirgina bo'lib o'tgan hodisadan so'ng, Snegg haqidagi fikri batamom o'zgartirib ketgan Germiona, - Qarg'ish bilan baxtsiz hodisaning farqiga juda yaxshi boraman, qadrdonim Xagrid. Afsunlar haqida juda ko'p o'qiganman! Qarg'ish tekkizish uchun afsun o'qilayotgan ob'ektdan ko'z uzmaslik darkor. Snegg esa osmondagi Garriga ko'zini lo'q qilgancha qarab turganini o'z ko'zim bilan ko'rdim!<br>- E aytyapman-ku sizlarga, bularning bari bema'ni gap deb. Garrining supurgisiga nima bo'lganligini men bilmayman-u, o'qituvchi Snegg o'quvchi o'ldirmasligini aniq bilaman! Uchoving burningni suqish kerak bo'lmagan joyga suqyapsan! Bu juda xavfli! Anavi itni ham, u qo'riqlayotgan narsani ham unutinglar. Bu sizlarga emas, Dambldor bilan Nikolas Flamelga taalluqli...<br>- Tushunarli! - dedi Garri, - Demak, bu ishga allaqanday Nikolas Flamel aralashgan?!<br></p>


</div></main>

    <script src="../js/script.js"></script>
</body>
</html>