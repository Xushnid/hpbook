<!DOCTYPE html>
<html lang="uz">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>"KO'NGILDAGI ORZULAR KO'ZGUSI"</title>
    <link rel="stylesheet" href="../css/styles.css">
</head>
<body class="light-mode text-medium">
  <div id="dynamicHeaderContainer">
    <!-- Bu boshqaruv panelini ochadigan kichik tugma (o'ng tomonda) -->
    <button id="headerToggleBtn" class="nav-btn">
        <!-- Menu (Gamburger) ikonkasi -->
        <svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="3" y1="12" x2="21" y2="12"></line><line x1="3" y1="6" x2="21" y2="6"></line><line x1="3" y1="18" x2="21" y2="18"></line></svg>
    </button>
    <!-- Kengayganda paydo bo'ladigan asosiy panel -->
    <div class="header-content">
        <!-- Chap guruh -->
        <div class="nav-group">
            <button class="nav-btn" id="prevBtn" title="Orqaga">
                <!-- Orqaga strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="15 18 9 12 15 6"></polyline></svg>
            </button>
            <button class="nav-btn" id="tocBtn" title="Mundarija">
                <!-- Mundarija (List) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M8 6h13M8 12h13M8 18h13M3 6h.01M3 12h.01M3 18h.01"></path></svg>
            </button>
        </div>
                <!-- Markaziy guruh -->
        <div class="nav-group">
            <button class="nav-btn" id="zoomOut" title="Shriftni kichraytirish">
                <!-- Zoom Out ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="8" y1="11" x2="14" y2="11"></line></svg>
            </button>
            <button class="nav-btn" id="alphabetBtn" title="Alifboni o'zgartirish">
                 <!-- Tarjima (Alphabet) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 22l4-12 4 12M6 16h4m5-11v11m2-11a4 4 0 0 1 0 8h-2m-3 3h5"></path></svg>
            </button>
            <button class="nav-btn" id="zoomIn" title="Shriftni kattalashtirish">
                <!-- Zoom In ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="11" y1="8" x2="11" y2="14"></line><line x1="8" y1="11" x2="14" y2="11"></line></svg>
            </button>
        </div>
                <!-- O'ng guruh -->
        <div class="nav-group">
		<div class="audio-controls-global">
                <button class="nav-btn" id="globalAudioPlayPauseBtn" title="Musiqani o'ynatish/to'xtatish">
                    <svg id="globalPlayIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-play"><polygon points="5 3 19 12 5 21 5 3"></polygon></svg>
                    <svg id="globalPauseIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-pause" style="display: none;"><rect x="6" y="4" width="4" height="16"></rect><rect x="14" y="4" width="4" height="16"></rect></svg>
                </button>
            </div>
		
		
            <button class="nav-btn" id="themeBtn" title="Rejimni o'zgartirish">
                <!-- Rejim (Palitra) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M12 2.69l5.66 5.66a8 8 0 1 1-11.31 0z"></path></svg>
            </button>
            <button class="nav-btn" id="nextBtn" title="Keyingi">
                <!-- Keyingi strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="9 18 15 12 9 6"></polyline></svg>
            </button>
            <button class="nav-btn" id="closeHeaderBtn" title="Yopish">
                <!-- Yopish (X) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="18" y1="6" x2="6" y2="18"></line><line x1="6" y1="6" x2="18" y2="18"></line></svg>
            </button>
        </div>
    </div>
</div>

    <main class="main-content">
        <div class="chapter-content">


<h1 align="center"><i style="color:#d85030;">Bob-12.</i>"KO'NGILDAGI ORZULAR KO'ZGUSI" </h1>
<p>Rojdestvo kirib kelishiga sanoqli kunlar qoldi. Dekabrь oyining o'rtalarida «Xogvars» qalin qorga burkangan holatda uyg'onib, ko'l muzlay boshladi. Qor soqqalarini sehrlab, professor Belkaning sallasini qorbo'ron qilgan egizak Ueslilarga nisbatan qat'iy chora ko'rildi. Izg'iringa bazo'r bardosh bergancha, pochtani tayinlangan manzilga etkaza olgan boyqushlarni parvarish qilib jonlantirish va kelgan joyiga jo'natish – Xagridning so'nggi kunlardagi asosiy yumishiga aylanib qoldi (Rojdestvo – Iso payg'ambarning tug'ilganiga bag'ishlangan xristianlar bayrami).<br>O'quvchilar qishki ta'tilni sabrsizlik bilan kutmoqda. «Griffindor» mehmonxonasi va Katta Zal kaminlaridagi olov deyarli o'chmaydi, ammo qasr yo'laklarining issiq tegmaydigan devorlarini bulduriq qoplab ketgan. Muzday esgan shamol sinf xonalarining derazalariga taq-taq uriladi. Eng yomoni professor Snegg tasarrufidagi er osti xonalarida o'tkaziladigan, havoning sovuqligidan o'quvchilar og'zidan chiqqan nafas bulutchalarga aylanib qoladigan mashg'ulotlar. Sovqotgan bolalar sehrli damlama qaynatayotgan qozonchalariga yaqinroq o'tirib olishadi.<br>- Ta'tilni «Xogvars»da o'tkazadigan ayrim o'quvchilarga rahmim keladi, - dedi Drako Malfoy, tikka Garriga qarab, - Nima ham qila olishar edi bunday bechoralar, agar uydagilar ularni ko'rgani ko'zi, otgani o'qi bo'lmasa.<br>Krabbe bilan Goyl hiringlab qo'yishdi.<br>Qanotli baliqning urib yanchilgan umurtqasini tarozida tortib o'tirgan Garri kvidish o'yinidan so'ng, mutlaqo badhazm bo'lib qolgan Malfoyning so'zlariga ham, anavi ikkalasining hiringlashiga ham e'tibor qaratmaslikni afzal topdi.<br>- Kelgusi o'yinga Sayyod sifatida Potterni emas yog'och baqani olish kerak, - piching tashladi «Slizerin»ning mag'lubiyatiga hech bardosh bera olmayotgan Drako, - Negaki, unday baqaning og'zi kattaroq bo'ladi.<br>Quturib ketgan supurgi ustida omon qolgan Garriga hamma haligacha qoyil qolib yurgani bois, hazil-mutoyibalari kulgili eshitilmayotganini Malfoyning o'zi ham oxiri tushunib etdi. Shuning uchun ham Garrining oilasi Drako uchun piching gaplarning takroriy mavzusiga aylandi.<br>Haqiqatan ham Garrining qishki ta'tilni Odamovilar xiyobonida o'tkazish niyati yo'q. O'tgan hafta, professor Makgonagall, ta'tilni «Xogvars»da o'tkazadigan o'quvchilar ro'yxatini tuzayotganida u o'z nomini birinchilardan bo'lib yozdirib qo'ydi. Bunday qarorni Garri, Dursllar uyiga qaytishni istamaganidan emas, aksincha, hayotidagi eng ajoyib Rojdestvo o'tkazishni istaganidan qabul qildi. Buning ustiga Ron ham, uning akalari ham, «Xogvars»da qolishyapti. Negaki, mister va missis Ueslilar Charlidan xabar olgani Ruminiya safariga chiqishni rejalashtirishgan.<br>Sehrli damlamalar tayyorlash darsi tugab, er osti yo'laklaridan chiqayotgan bolalar olg'a ilgarilashning iloji yo'qligini ko'rishdi. Yo'lakning chiqish qismini asta sekin harakatlanayotgan ulkan archa to'sib qo'ygan. Archa ostidan chiqib turgan poyafzalning ko'z ko'rmagan o'lchami va baland eshitilib turgan harsillashdan uni Xagrid ko'tarib ketayotganini anglash mumkin.<br>- Salom Xagrid, yordamlashib yuboray-mi?<br>- Rahmat, Ron. Ishlar joyida, o'zim amallayman.<br>- Chetroq tur, Xagrid, o'tkazib yubor bizni, - eshitildi Malfoyning kalondimog' sovuq ovozi, - Ha Uesli, haq ishlab olmoqchimisan? Fikrimcha, maktabni tamomlagach, qorovullik qilmoqchisan shekilli. O'zingga yarashadigan kasb tanlab, to'g'ri qilibsan. Xagridning kulbasi oilang yashaydigan uycha oldida haqiqiy qasrday ko'rinadi, shunday emasmi?<br>Ron Malfoyga tashlangan edi ham-ki, zinapoyada Snegg paydo bo'ldi.<br>- UESLI!<br>Ron Malfoyning yoqasini qo'yib yubordi.<br>- Malfoyning o'zi aybdor, professor Snegg, - dedi Xagrid, archa shoxlari orasidan to'zg'igan boshini chiqarib, - Oilasini haqorat qildi, axir.<br>- Kelib chiqish sababining ahamiyati yo'q, Xagrid, - javob qaytardi Snegg, riyokorona ohangda, - «Xogvars»da yoqalashish man etilgan. «Griffindor»dan besh ball ayiriladi. Ko'proq ayrilmaganidan minnatdor bo'sangiz bo'lardi, Uesli. Qani, tezroq o'tlaring, - do'q urdi u yo'lakdagi o'quvchilarga.<br>- Shoshmay tursin, ta'zirini berib qo'yaman hali, - dedi Ron, Malfoyning ketidan darg'azab qarab, - Uzoq kuttirib qo'ymayman.<br>- Ikkalasidan, Malfoydan ham, Sneggdan ham nafratlanaman, - dedi Garri, darg'azab ohangda.<br>- Qo'ysalaring-chi, hoy yigitchalar! - yupatgan bo'ldi Xagrid, - Hayotga sal xushchaqchaqroq qarash darkor! Mana, ha demay Rojdestvo bayramini nishonlaymiz. Qani yuringlar, Katta Zalga boramiz, uni shunday bezatib tashlashganki, qo'yaverasiz!<br>Bolalar archa ko'targan Xagrid bilan birgalikda Katta Zalga kirib borishdi. U erda professor Makgonagall va professor Flitvik bezash ishlari bilan band.<br>- Kelding-mi, Xagrid! So'nggi archa, archajon. Uni ho' narigi burchakka qo'y. Ha, ana o'sha erga.<br>Katta Zal nihoyatda chiroyli yasatilgan. Devorlariga omela va nayzabargdan tayyorlangan gulchambarlar osib tashlangan. Bir qator terilgan o'n ikkita archa orasidagi masofa teng tanlangan. Ularning ayrimlari kumush tusli qor uchqunlari bilan bezatilgan bo'lsa, ayrimlari yuzlab shamlar bilan yasatilgan (Omela – daraxtlarga yopishib yashaydigan doim yashil buta).<br>- Ta'til boshlanishiga necha kun qoldi? - so'radi Xagrid.<br>- Atigi bir kun, - dedi Germiona, - Ha, aytganday, bolalar! Tushlikka hali yarim soat bor, kutubxona kirib chiqishga ulguramiz.<br>- Aynan haq gapirding, - dedi Ron, professor Flitvikning qilayotgan ishidan ko'zini bazo'r uzib.<br>Professor sehrli tayoqcha uchidan tilla rang havo sharlarini birin-ketin chiqarib, hozirgina keltirilgan archa shoxlarini bezashga kirishib ketdi.<br>- Kutubxonaga? - hayron bo'lib so'radi bolalar ketidan chiqqan Xagrid, - Ta'til arafasida-ya! O'qishga haddan ortiq berilib ketibsizlar-mi?<br>- Yo'q, ilmiy izlanishlarimizning maktabda o'qitilayotgan fanlarga hech qanday daxli yo'q, - quvnoq kayfiyat-la tushuntirish berdi Garri, - Sening og'zingdan chiqib ketgan Nikolas Flamel kim ekanligini bilmoqchimiz.<br>- Nima? - Xagrid chindan ham serrayib qoldi, - Menga qaranglar, hoy churvaqalar, sizlarga aytdim-ku, ko'ppak qo'riqlayotgan narsa bilan ishlaring bo'lmasin deb.<br>- Biz bari-bir Nikolas Flamel kim bo'lganligini bilmoqchimiz, - o'jar ohangda tushuntirdi Germiona.<br>- Xagrid, balki vaqtni behuda o'tkazmasligimiz uchun o'zing aytib qo'ya qolarsan uning kimligini? - soddadillik bilan taklif kiritdi Garri, - Biz minglab kitoblarni varaqlab chiqdik. Uning nomi hech qaerda qayd etilmagan. Loaqal shama qilib qo'y. Flamel ismini o'qiganim aniq esimda-yu, qachon va qaerda o'qiganimni eslay olmayapman.<br>- Hech narsa aytmayman, - siyqa ohang-la javob qaytardi Xagrid.<br>- Demak o'zimiz qidirib topamiz, - bayonot qildi Ron.<br>Bolalar achchig'i chiqqan Xagridni yolg'iz qoldirib, kutubxona tomon yo'l olishdi.<br>Ular chindan ham, Xagridning og'zidan gap chiqib ketgan kundan buyon bir olam kitobni titkilab chiqishdi. Snegg payiga tushgan narsa nima ekanligini aniqlashning boshqa yo'li yo'q. Hamma balo shundaki, nomi biron-bir kitobda qayd etilishi uchun Flamel qanday buyuk ish ko'rsatgani haqida ma'lumot ham yo'q, shu bois izlanishlarni nimadan boshlashni bolalar bilishmaydi. Uning nomi «Yigirmanchi asrning buyuk sehrgarlari»da ham, «Kim kim bo'lgan: davrimizning mashhur sehrgarlari»da ham, «Zamonaviy afsungarlikning eng muhim kashfiyotlari»da ham, «Sehrgarlar olamidagi so'nggi g'oyalar haqida etyud»da ham tilga olinmagan. Maktab kutubxonasining kattaligi, unda mavjud o'n minglab kitoblar, minglab tokchalar, yuzlab javonlar haqida gapirmasa bo'laveradi.<br>Kutubxonaga kirishgach, Germiona bugungi qidiruv ishlarining o'zi uchun tuzib olgan rejasi, ya'ni tegishli mavzularga oid kitoblar ro'yxatini chiqardi. Ron ro'baru kelgan kitob tokchasi yoniga kelib, qo'liga kirgan birinchi kitobni tusmollab oldi. Garri esa kutubxonaning maxfiy bo'limi tomon yo'l oldi. Negadir uning xayoliga Flamelni ayni o'sha bo'limda qidirish kerak degan fikr keldi. Taassufki, maxfiy bo'limda saqlanadigan kitoblarni olib, mutolaa qilish uchun kutubxona xodimiga tegishli o'qituvchi tomonidan rasmiylashtirilgan yozma ruxsatnomani taqdim etish kerak. Garri esa bunday ruxsatnomani olishga ko'zi etmaydi. Maxfiy bo'limda yovuz kuchlar tomonidan qo'llaniladigan eng kuchli afsunlar tavsiflangan kitoblar saqlanadi. Ularni mutolaa qilishga ruxsatnoma faqat yuqori sinfda tahsil ko'rib, yovuzlik kuchidan himoya ilmini o'zlashtirayotgan o'quvchilargagina beriladi.<br>Garri maxfiy bo'limga kirib borishi bilan patlardan bog'langan supurgicha vositasida kitoblar sirtidagi changni qoqib tushirayotgan kutubxona xodimi Ships xonimga ro'baru bo'ldi.<br>- Nima qidiryapsan bolakay?<br>- Hech narsa, - yolg'on gapirdi Garri.<br>- Unday bo'lsa, bu erdan tuyog'ingni shig'illatib qolganing ma'qul. Tez bo'l, - dedi Ships xonim qo'lidagi mehnat qurolini Garriga o'qtab.<br>Haqiqatga yaqinroq biror-bir yolg'on to'qib gapirmaganligiga afsus qilgan Garri maxfiy bo'limni tark etib, kutubxonaning uzun yo'laklari bo'ylab sandiroqlagancha, ortga qaytishga majbur bo'ldi. Ships xonimni izlanishlar mavzusidan bexabar qoldirishni uchovlon afzal ko'rmoqda. Shubha yo'q-ki kutubxona xodimasi kerakli ma'lumotlarni qaerdan qidirish darkorligini aytib beradi. Biroq uchala do'st tomonidan olib borilayotgan tadqiqot mavzusi haqidagi mish-mish gaplardan Snegg ham xabar topib qolishi mumkin. Shu bois bolalar tavakkal qilishni istamadilar.<br>Ron yoki Germiona biror-bir ma'lumot topganiga umid bog'lagan Garri, umumiy kutubxona yo'laklarida o'rtoqlarini qidirib yurdi. Bolalar ikki haftadan buyon urinishayotgan bo'lsa ham, qidiruv amallarini onda-sonda bajarishga ulgurmoqdalar, tabiiyki natija ham sezilarli samara bermayapti. Qani edi kutubxonada istagancha vaqt o'tkazish imkoni bo'lsa-yu, Ships xonim xalal bermasa!<br>Besh daqiqadan so'ng, bosh silkitgancha, hech narsa topilmaganini ishora qilgan Ron bilan Germiona ko'rindi. Uchovlon tushlik qilgani Katta Zal tomon yo'l oldi.<br>- Men yo'qligimda qidiruv ishlarini to'xtatmaysiz-ku, a? - so'radi Germiona, - Agar biror-bir qiziqroq ma'lumot topsangiz boyqush yo'llashni unutmang.<br>- Germiona, balki ota-onang Nikolas Flamel to'g'risida biror narsa bilishar, so'rab ko'rmaysan-mi? - fikr bildirdi Ron, - Buning qo'rqinchli joyi yo'q-ku, shundaymi?<br>- Qo'rqinchli joyi yo'q. Ular ikkalasi ham tish doktorlari, - javob qaytardi Germiona, «Ikkalasi ham magl bo'lsa, Flamel to'g'risida qaerdan biladi» deyishdan o'zini tiyib.<br><br>***<br>Qishki ta'til. Garri bilan Ron uchun baxtiyor kunlar boshlandi. Yotoqxonada faqat ikkalasi qolgan. «Griffindor»ning umumiy mehmonxonasida ham joy etarlidan ortiq bo'lib, kaminga yaqinroq kreslolar uchun kurashishga hojat yo'q. Bolalar, ushbu kreslolarda soatlab o'tirib, Flamel haqida o'ylashdi, nonmi u, kulchami, gulxanda isitib esa bo'ladigan egulik borki, uzun sanchqiga sanchib qizdirishgancha, maza qilib eb o'tirishdi. Malfoyga qarshi hiyla-nayranglarni hayotga tatbiq etishni xayollariga keltirishmasa-da, uni maktabdan haydab yuborishlari uchun dasisalar rejalashtirib, maza qilishdi.<br>Bundan tashqari, Ron Garriga sehrli shaxmat o'ynashni o'rgata boshladi. O'yin qoidalari magllarning shaxmat o'yini qoidalaridan hech farq qilmaydi. Yagona tafovut shundan iboratki, shaxmat donalarining hammasi jonli bo'lib, ular bilan o'ynayotgan odam o'zini jang maydonidagi sarkardaday his etadi. Ronning shaxmat donalari, boshqa bisotlari kabi eskirib, titig'i chiqib ketgan. Umuman Ronning ixtiyoridagi jamiki narsalarni oila a'zolaridan qaysidir biri muqaddam ishlatgan. Misol uchun, mana bu shaxmatni bir vaqtlar Ronning bobosi o'ynab yurgan. Shunday bo'lsa-da, eski donalar ko'pni ko'rgan azamat jangchilarday ko'rinadi. Ron o'z navkarlarining tabiatini juda yaxshi o'rganib olganligi va tegishli choralar ko'rib yurganligi bois ham, tasarrufidagi qo'shinlar shaxsiy tarkibi orasida umumqo'shin nizomlarga zid munosabatlar deyarli ro'y bermaydi.<br>O'z shaxmati bo'lmaganligi bois Garri Simus Finniganning to'plami bilan o'ynadi. Shaxmat donalari Garrining oz bo'lsa-da, sarkardalik qobiliyatiga ega ekanligiga shubha bilan qarashdi. Bola hali yaxshi o'ynay olmas, badjahl donalar esa unga qichqirib, turli xil maslahatlar berishar, shuning uchun bo'lsa kerak, qanday yurishni bilmagan Garri, esankirab qolar edi.<br>- Nima qilyapsan, hoy valakisalang, - chinqirar edi baqiroq piyodalardan biri qo'lidagi qurolni Garriga o'qtab, - Meni u yoqqa jo'natma. Raqibning otini ko'rmayapsan-mi? Xayolingni yig'ib olsang-chi, ovsar! Yaxshisi ho' anavi piyodani jo'nat! Mana bu bekorchini esa hech boy bera olmayapsan.<br>Garri, ertangi o'yin-kulgi va kechki ovqat vaqtida uyushtiriladigan tantanali ziyofat haqida o'ylagancha, yotib dam olgani yotoqxonaga yo'l oldi. Bayram munosabati bilan sovg'a olish uning xayoliga ham kelgani yo'q. Biroq ertalab uyg'onib, karavotining oyoq tomonidagi bir to'p sovg'a-salomga ko'zi tushdi.<br>- Rojdestvo muborak, - uyqusirab po'ng'illadi Ron, Garrining karavotdan turib, xalatini kiyayotganini payqagach.<br>- Senga ham muborak, - javob qaytardi Garri, - Mana buni qara! Menga ham sovg'a yuborishibdi!<br>- Nima, biror qop bryukva kutganmiding? - qo'pol fikr bildirdi Ron, o'rtog'ining sovg'alariga nisbatan umumiy hajmi kattaroq sovg'alari tomon yuzlanib (Bryukva – sholg'omsimon sabzavot).<br>Garri sovg'alar uyumi ustidagi qutini qo'liga oldi. Sovg'a qalin jigar rang qog'ozga o'ralgan bo'lib, ustiga qing'ir-qiyshiq dastxat bilan: «Xagriddan Garriga» so'zlari bitilgan. Tuguncha ichidan dag'alroq yasalgan yog'och fleyta chiqdi. Xagrid o'z qo'li bilan yasaganga o'xshaydi uni. Garri fleytani chalib ko'rdi ham-ki, undan boyqushning ovoziga o'xshash tovush chiqdi (Fleyta – naysimon musiqa asbobi).<br>Ikkinchi sovg'a xaltachasi ichidan: «Xatingni oldik, Rojdestvoga atab javoban sovg'a ham yubordik. Vernon amaking va Petunьya xolang», - deb bitilgan xat va unga ilova qilingan ellik pens tanga chiqdi.<br>- Nima ham derdim, ajoyib sovg'a, - dedi Garri.<br>- G'alati-ku - qichqirib yubordi bunday «sovg'a»ni ko'rgan Ron, - Shakli juda g'ayrioddiy ekan! Chindan ham pulmi bu?!<br>- Ol, mendan senga bayram sovg'asi, - taklif qildi Garri, Ronning hayratidan kulib, - Xo'sh, bu Xagriddan ekan, bunisi amakim va xolamdan, bunisi kimdan bo'ldi?<br>- Nazarimda anglaganga o'xshayman kimdan ekanligini, - dedi Ron, biron-bir shaklga ega bo'lmagan xaltani ko'rsatgancha, qizarib, - Bu sovg'a mening oyimdan. Sen hech kimdan sovg'a kutmayotganing haqida yozib yuborgan edim unga.<br>- O, yo'q! - ingrab yubordi Ron, xaltani paypaslab ko'rgach, - Oyim senga ham Ueslilar sviteri «Uesliter» to'qibdi.<br>Garri sabrsizlik bilan xaltani ochib, ichidan qo'lda to'qilgan zumrad-yashil rangli qalin sviter va uyda tayyorlangan iris qandlarining qutisini chiqardi.<br>- Oyim har yili bizga bittadan sviter to'qib beradi, - tushuntirdi Ron, sovg'alaridan birini ochar ekan, - Menga doim to'q qizil ranglisi nasib qiladi.<br>- Zo'r-ku, - samimiy zavqlandi Garri, irislardan bittasini tatib ko'rib, - Rosa mazali ekan.<br>Navbatdagi sovg'a ham shirinlik – Germiona yuborgan shokobaqalar ekan.<br>Ochilmagan so'nggi sovg'a qoldi. Sovg'ani qo'liga olgan Garri, uning nihoyatda engilligiga e'tibor qaratdi.<br>- Bu nima bo'lishi mumkin?<br>Ochilgan qadoqdan qandaydir kumush-kul rang buyum xuddi oqib chiqqanday sirpanib erga tushdi-da, qatlari bilinar-bilinmas yaltirab qoldi. Garrining sovg'asini ko'rgan Ronning nafasi tiqilib qoldi.<br>- Bunday buyum haqida eshitganman, - dedi u, xirillab qolgan ovoz bilan, Germiona yuborgan barcha ta'mlarni o'ziga mujassam etgan Berti Bott yong'oqlarini qo'lidan tushirib yuborib, - Agar u chindan ham men o'ylagan narsa bo'lsa, sen juda kamyob va nihoyatda qimmatbaho narsaga ega bo'lding.<br>- Nima o'zi bu?<br>Garri erda yotgan kumush rang, xuddi suvdan to'qilganga o'xshab ketadigan yaltiroq matoni qo'liga oldi.<br>- Bu ko'rinmas plash, - izzat-hurmatni ifodalagan ohangda shivirladi Ron, - Ishonchim komilki, bu xuddi o'sha. Kiyib ko'r.<br>Garri plashni egniga tashlagan edi ham-ki, Ron beixtiyor qichqirib yubordi.<br>- Bu o'sha! Pastga qara!<br>Garri oyog'iga qaradi. Oyoq yo'q. U ko'zgu tomon zing'illadi. Ko'zguda faqat yuzini ko'rdi. Tanasi umuman ko'rinmaydi. Plashning qolgan qismi bilan boshini yopib, mutlaqo ko'rinmas bo'lib qoldi.<br>- Xat!, - qichqirdi Ron, - Xat tushib qolibdi!<br>Garri plashni echib, xatni changalladi. Ilmoqsimon, kambar dastxat bilan bitilgan maktub:<br><br>«Buni menga rahmatli otang o'limidan oldin, xuddi nimanidir sezganday, saqlashim uchun qoldirib ketgan edi. Omonatni egasiga topshirish vaqti etdi. Uni aql-farosat bilan ishlat.<br>Senga quvnoq va baxtli Rojdestvo tilayman».<br><br>Xat muallifi imzo chekmaganligi, ismini yozmaganligi bois kimdan kelganligi noma'lum. Garri o'ylanib xatga qarab qoldi, Ron esa plashni hayrat ila tomosha qilib o'tirdi.<br>- Bunday plash uchun men bor narsamni bergan bo'lar edim. Bor narsamni. Senga nima qildi Garri?<br>- Hech nima qilgani yo'q.<br>Garri o'zini boshqacha his etdi. Kim jo'natishi mumkin plashni? Chindan ham otasi kiyib yurganmi-di uni?!<br>Biroq u, o'yiga etishi, bu borada biron-bir fikr bildirishga ulgurmay, eshik ochilib, yotoqxonaga Fred bilan Jorj yopirilib kirishdi. Ichki kechinmalarini hech kim bilan o'rtoqlashishni istamagan Garri plashini tez yashirib qo'ydi. <br>- Rojdestvo muborak!<br>- Ie, mana buni qaranglar, Garriga ham «Uesliter» yuborilibdi!<br>Fred bilan Jorj bir xil moviy sviter kiyib olishgan, faqat ulardan birida kattagina, sariq tusli savlatli «F», ikkinchisida esa «J» harfi ko'rinmoqda.<br>- Ta'kidlab o'tishim joizki, - bayonot qildi Fred, Garrining sviterini diqqat bilan o'rganib chiqib, - Oyim Garri uchun haddan ortiq harakat qilib yuboribdi. Birovning bolasi, deb shunga aytsalar kerakda.<br>- Xo'sh, sen nima uchun sviteringni kiyib olmading, Ron? Qani tez kiyib olchi. U juda muloyim, issiq tutadi, - buyruq berdi Jorj.<br>- To'q qizil rangni ko'rgani ko'zim yo'q, - ming'illadi Ron, sviterini istar-istamas kiyib.<br>- Sening sviteringda harf yo'q ekan. Ismingni unutib qo'ymasliginga oyimning ishonchi komilga o'xshaydi, - dedi Jorj, ukasining atrofida aylanib chiqib, - Biz tentaklar esa qanday qilib ismlarimizni, qaysi birimiz Jred, qaysi birimiz Forj ekanligimizni adashtirib qo'ymasligimizni oyim hech tushunmaydi.<br>- Nima shovqin? - ostonada yuzi norozi qiyofa kasb etgan Persi Uesli ko'rindi.<br>Qo'lida «Uesliter» tutib turganiga qaraganda, u ham sovg'alarini ko'rib chiqqanga o'xshaydi chamasi. Fred Persining qo'lidagi sviterni shartta tortib oldida, yozib ko'rdi.<br>- «P»! Ha, bu «Sinfboshi» degani bo'lsa kerak! Qani tez kiyib olchi, Persi, biz kiyib oldik. Qara hatto Garri ham «Uesliter»li bo'lib qoldi.<br>- Istamayman... - bo'g'iq pishilladi Persi, Fred bilan Jorj kuch ishlatib uning egniga sviterini kiydirib qo'yishar ekan.<br>Tadbir nihoyasida Persining ko'zoynagi chakkasiga kelib qoldi.<br>- Sen bugun sinfboshilar bilan o'tirmaysan-ku, sviteringdan uyalgani, - dedi Jorj, - Rojdestvo oilaviy bayram, uni birgalikda nishonlaymiz.<br>Egizaklar Persini oyoq-qo'llaridan mahkam ushlab, boshini pastga osiltirib ko'tarishgancha, yotoqxonani tark etishdi.<br>Garrining hayotida hali bu qadar dabdabali Rojdestvo tushligi bo'lmagan. Dasturxonga yuzlab qovurilgan kurka, kartoshkaning qovurilgan va qaynatilgan turlari, kaltagina, ingichka sosiskalardan tayyorlangan ko'plab taomlar, moy bilan ishlov berilgan ko'k no'xatga to'la idishlar, quyuq, xushbo'y hidli qayla va klyukva qaylasi solingan qayladonlar qatori, bir-biridan har ikki-uch fut narida terib chiqilgan ko'plab sirli krekerlar tortilgan (Klyukva – qizil, nordon meva. Kreker – pechenьening bir turi).<br>Bunday boy, go'zal dasturxonni magllar Rojdestvoga tuzadigan dasturxon bilan qiyoslab bo'lmaydi, albatta. Bu borada Dursllarning chiranishlari Garrining esiga tushdi. Ular Rojdestvo taomlarini badburush plastmassa o'yinchoqlar va qog'ozdan suyuq yasalgan soyabonlar bilan yasatadilar.<br>Garri bilan Fred bitta krekerni ikkalasi bo'lishishga kelishib, sindirishdi. Odatda, qasr-qusur sinishi kerak bo'lgan kreker misoli kema to'piday gumburlab ketdi. Moviy tutun domida qolgan bolalar kreker ichidan chiqqan bir nechta tirik oq sichqonlarni ko'rib, kontr-admiral furajkasiga ega bo'lishdi. Mo''tabar Stol ortida sehrgarlarning cho'qqidor bosh kiyimi o'rniga gullar bilan bezatilgan poxol shlyapa kiyib olgan Albus Dambldor professor Flitvik aytib berayotgan latifalardan ichagi uzilib ketgudek xandon otib o'tiribdi (Kontr-admiral - harbiy-dengiz flotining oliy toifali ofiserlari tarkibiga mansub harbiy unvon bo'lib, armiyaning general-mayor unvoniga to'g'ri keladi. Ilk bor 1706 yilda ta'sis etilgan. Kontr-admiral unvonidan tashqari, vise-admiral, admiral va flot admirali unvonlari mavjud).<br>Qovurilgan kurkadan so'ng, ustiga yonib turgan punsh sepilgan bayram pudinggi tortildi. Ulardan birining ichidagi kumush sklatni tishlab olgan Persi tishini sindirib olishiga sal qoldi (Punsh – shakar, suv va meva shirasi qo'shib qaynatilgan spirtli ichimlik).<br>Garri Xagridning xatti-harakatlarini qiziqib kuzatib o'tirdi. U takror va takror vino so'rib, borgan sari qizarib bormoqda. Nihoyat Xagridning kayfi oshib professor Makgonagallning yuzidan o'pishga kirishib ketdi. Shlyapasi chakkasiga surilib qolgan professorning qarshilik ko'rsatmay, aksincha hiringlab o'tirishi esa Garrini hayron qoldirdi.<br>Ziyofat nihoyasiga etganida Garrining qo'li krekerlar ichidan chiqqan har xil qiziq narsalarga to'lib-toshdi. Ular orasida yarqirab turadigan yorilmas havo sharchalari to'plami, mustaqil ravishda so'gal o'stirish to'plami va endi o'z sehrli shaxmati bor. Oq sichqonlar ko'zdan g'oyib bo'lishdi. Ushbu sichqonlar missis Norrisning bayram tushligiga aylanib qolishmasa bo'ldi, xavotirlandi Garri.<br>Garri kunning ikkinchi yarmini, barcha Ueslilar bilan birgalikda, hovlida jon-jahd bilan, es-hushini yo'qotib qo'yguday darajada qor bo'ron o'ynab o'tkazdi. Sovqotgan, kiyimi jiqqa ho'l bo'lgan, toliqib hansirab qolgan bolalar «Griffindor»ning umumiy mehmonxonasiga qaytib, o'zlarini kamin yaqinidagi kreslolarga tashlashdi. Bu erda Garri bilan Ron yangi shaxmatni sinovdan o'tkazishdi. Tabiiyki, Garri sharmandalarcha boy berdi. Agar Persi Garriga g'ayrat bilan yordam bermaganida, ehtimol u bu qadar uyatli muvaffaqiyatsizlikka uchramas edi.<br>Kurka hamda yog', sut, tuxum kabilar solingan nondan tayyorlangan sendvich, tryufellar va bayram pirogidan tashkil topgan kechki bayram ziyofatida hamma shu qadar to'yib qoldi-ki, sodda qilib aytganda bo'kib qoldi (Sendvich – go'sht, kolbasa, pishloq, sabzavot kabilardan tayyorlangan buterbrod turi).<br>Uyquga yotgunga qadar deyarli hech kim biror-bir bama'ni ish bilan mashg'ul bo'la olmadi. Akasining «Sinfboshi» ko'krak nishonini olib qochishgan egizaklar Fred bilan Jorj ketidan butun «Griffindor» minorasi bo'ylab quvib yurgan Persining natijasiz xatti-harakatlari erinchoqlik bilan kuzatib o'tirildi.<br>Ushbu Rojdestvo Garri uchun hayotidagi eng zo'r bayram bo'ldi. Lekin kuni bilan nimadir uni ich-ichidan kemirib bordi. Kechqurun o'rniga borib yotgunga qadar bu haqda bamaylixotir o'ylashga vaqti bo'lmadi. Shunday qilib, ko'rinmas plash va uni kim sovg'a qilgani Garri uchun navbatdagi jumboq bo'ldi.<br>Kurka bilan pirogni eb bo'kkan, o'ylanib yotishga majbur qiladigan g'am-tashvishi bo'lmagan Ron, pardani tortishi bilan tarashaday qotib qoldi. Garri esa yotgan joyida karavoti ostidagi ko'rinmas plashni chiqardi.<br>Bu otasining... o'z otasining... buyumi. Bir qo'ldan ikkinchisiga engil oqib o'tayotgan mato, shoyidan muloyim, havodan engil. «Uni aql-farosat bilan ishlat».<br>Hoziroq kiyib ko'rish kerak. U karavotdan tushib, plashga o'ranib oldi. Oyoqlari yo'q, ularning o'rnida xonadagi buyumlar soyasi va Oy nuri ko'rinadi. Juda g'alati tuyg'u. «Uni aql-farosat bilan ishlat».<br>Daf'atan, Garri, qandaydir g'ayrioddiy tetiklikni his etdi. Axir bunday plash bilan «Xogvars»da mavjud jamiki eshiklar uning qarshisida lang ochiladi-ku. Yotoqxonaning sokin qorong'iligida turar ekan, vujudini sabrsiz tug'yonning kuchli to'lqinlari qamrab oldi. Plashni kiyib xohlagan joyga borishi mumkin va ayni vaqtda, hech qanday Filch undan shubha qila olmaydi.<br>Uxlab yotgan Ron alahsirab qo'ydi. Uni uyg'otish kerakmi? Nimadir Garrini ushbu fikrdan qaytardi. Plash otasiniki va u, ayni shu plash vositasida otasi bilan yaqin bog'langanligini his etib, yolg'iz qolishni istadi.<br>Garri astagina yotoqxonadan chiqib, zina bo'ylab pastga tushdi. Mehmonxona orqali o'tib, portret orqasidagi tuynuk qarshisiga etib keldi.<br>- Kim u? - qag'illab so'radi uyqusiragan Semiz Xola.<br>Garri portretning savolini javobsiz qoldirib, yo'lak bo'ylab tez odimladi.<br>Qayoqqa borsa ekan? U quturib ketganday urayotgan yuragini bir oz tinchlantirish uchun yo'lak o'rtasida to'xtab, qayoqqa borishni o'ylab qoldi. Kutubxonaning maxfiy bo'limi! Kutilmaganda xayoliga kelgan ushbu o'ydan o'zi xursand bo'lib ketdi. Ana endi u Nikolas Flamel to'g'risida ma'lumot topish uchun qancha vaqt kerak bo'lsa, shuncha vaqt o'qib o'tirishi mumkin. Qaror qilgach, ochilib ketmasligi uchun plashini ikkala qo'li bilan tutgancha, maxfiy bo'lim tomon yo'l oldi.<br>Kutubxonada zimiston bo'lib, kishini vahima bosadigan zulmat qaror topgan. Garri qayoqqa ketayotganini ko'rish va tokchalarga urilib ketmasligi uchun qo'lidagi fonusni yoqdi. Fonus, go'yo havoda uchib borayotganday ko'rindi ko'ziga. Bola fonusni o'zi, o'z qo'lida tutib borayotganligini aniq idrok etayotgan bo'lsa-da, havoda uchayotganini ko'rib, eti jimirlashib ketdi.<br>Maxfiy bo'lim kutubxonaning oxirida, o'ng tomonda joylashgan. Man etilgan kitoblarni boshqa kitoblardan ajratib turgan arqondan ehtiyotkorona oshib o'tgach, fonusni balandroq ko'tarib, kitob nomlarini o'qishga kirishib ketdi.<br>Kitob nomlari biror-bir ma'lumot bermadi. Muqovadan ko'chgan, xira tortgan tilla harflar Garri muqaddam eshitmagan tillarda bitilgan so'zlarni tashkil etgan. Ayrim kitob nomlari esa umuman ko'rinmay qolgan. Kitoblardan birining muqovasida qonga o'xshash dog' ko'rindi. Kutilmaganda qulog'iga pichir-pichir ovozlar eshitilgan Garrining tepa sochi tikka bo'lib ketdi. Balki unga shunday tuyulgandir, biroq kitoblar, ushbu bo'limga kirishi mumkin bo'lmagan odam qadam ranjida qilganini vahima ila muhokama qilayotganday bo'ldi.<br>Modomiki kutubxonaga kirib keldi-mi, ishni nimadandir boshlashi kerak, xayoldan o'tkazdi Garri, fonusni asta erga qo'yib. U, muqovasi qiziqroq kitob topish maqsadida quyi tokchalarga ko'z yugurtirdi. Nomi kumush harflar bilan yozilgan foliant bolaning e'tiborini o'ziga jalb etdi. Garri, ushbu og'ir kitobni bir iloj qilib joyidan chiqarib oldida, tizzasiga joylab, ochdi (Foliant – juda katta va qalin kitob).<br>Kutilmaganda kitob, sukunatni buzib, kishi tomirlaridagi qonni muzlatib qo'yadigan darajada chiyillab yubordi. Garri uni tez yopib qo'yishiga qaramay, tovush uzluksiz, quloq pardasini yorib yuborguday baland, yagona notada yangrashni davom etdi. Garri ehtiyotsizlik bilan orqaga chekinib, fonusni ag'darib yubordi. Fonus o'chib, atrofni yana zulmat qopladi. Vahimaga tushib qolgan Garri yo'lakda eshitilayotgan qadam tovushidan kimdir shiddat bilan yaqinlashayotganini payqadi. Garri chiyillayotgan adabiy asarni joyiga tiqib, chiqish eshigi tomon yugurdi. Kutubxonadan chiqaverishda esa Filchga ro'baru keldi. Nazoratchining rangsiz yovvoyi ko'zlari Garri orqali qaergadir qarab turibdi. Garri qo'lini ko'tarib olgan Filchning qo'ltig'i ostidan asta o'tib, shovqin solmay yo'lak bo'ylab nari qochdi. Bezovta qilingan foliantning chiyillashi uning quloqlarida uzoq vaqt shang'illagancha qoldi.<br>Kutilmaganda Garri boshini risarlar sovutiga urib oldi. Imkon qadar kutubxonadan nari ketishga harakat qilgan bola qayoqqa yugurib ketayotganiga e'tibor ham qaratmadi. Endi esa ehtimol atrof juda qorong'i bo'lgani bois, qaerga kelib qolganini bilmay, esankirab qoldi. Risarlar sovuti Katta Zal yaqinida turganidan xabari bor biroq hozir u, Katta Zaldan besh qavat yuqorida bo'lishi kerak-ku. <br>- Tungi soatlarda yurganlar haqida bevosita o'zingizga bildiruv berishni iltimos qilgan edingiz, professor. Shu bois ma'lum qilamanki, kimdir kutubxonaning maxfiy bo'limiga kiribdi.<br>Garrining tomirlaridagi qon go'yo tanasini tark etib, qayoqqadir ketib qolayotganday bo'ldi. U hozir qaerda turganini bilmaydi. Filch esa ayni paytda Garri turgan joyga tez etib kelishning yashirin yo'lini juda yaxshi biladi chamasi. Negaki, maktab nazoratchisining tilyog'lama, sulloh ovozi tobora yaqqol eshitilmoqda. Buning ustiga, bolaning baxtiga qarshi, Filchning ovoziga javoban Sneggning ovozi eshitildi.<br>- Maxfiy bo'limga deysizmi? Unday bo'lsa, uzoq keta olishmaydi. Biz albatta tutib olamiz ularni.<br>Bu gapni eshitgan Garri oyog'i bilan polga yopishib qolganday bo'ldi. Ayni fursatda Snegg bilan Filch yaqin oradagi muyulish ortidan chiqib qolishdi. Ular tungi sayyohni ko'rmaydilar, albatta. Biroq yaqinroq kelishadigan bo'lishsa, tor yo'lakda uni turtib o'tishlari muqarrar. Garri ko'rinmas bo'lib olgani bilan, uning tanasi qattiq jism sifatida yo'q bo'lib qolgani yo'q-ku, har qalay.<br>Garri orqaga chekinib, qutulib qolishning yagona yo'li – chap tomondagi qiya ochiq eshikni ko'rib qoldi. U nafas olishni to'xtatgancha, eshikka tegmay o'tishga harakat qilib, xonaga kirib oldi. Eshik yonidan o'tgan Snegg bilan Filch bolani sezishmadi. Bedarmon Garri esa devorga suyanib, nafas rostlagancha, uzoqlashib borayotgan qadam tovushlariga diqqat bilan quloq tutib turdi. Bu gal qo'lga tushib qolishiga bir baxya qoldi. Bir necha soniya o'tgach, qaysi xonaga kirib qolganligini bilish uchun atrofga ko'z yugurtirdi.<br>Bir qarashda, uzoq vaqtdan buyon mashg'ulotlar o'tilmagan sinf xonasiga o'xshab ketadi. Qorong'i xonada sinf taxtasi va bir-birining ustiga taxlab chiqilgan partalar, sal narida ontarilgan chiqindi tashlash savati ko'rindi. Ro'paradagi devor yonida esa sinf xonasiga mos kelmaydigan, go'yo yot ko'zlardan bekitib qo'yish maqsadida olib kirilgan katta buyum ko'rindi.<br>Bu nihoyatda chiroyli, bo'yi shiftga etadigan, tilla hoshiyasi naqshinkor, tirnoqli oyoqqa o'rnatilgan, yuzasining yuqori qismiga «Iov tyain evor koson kilen» bezak yozuvi bitilgan ko'zgu ekan.<br>Snegg bilan Filch uzoqlashgan sari, qo'rquv hissi ham Garrining vujudini asta tark eta boshladi. U ehtiyotlik bilan ko'zguga yaqin kelib, aksiga qaradi. Tabiiyki, ko'zguda aksi ko'rinmadi. Shunda Garri shartta plashni echib, ko'zguning qarshisida tik turdi.<br>Ko'zguga qaragan bola baqirib yubormaslik uchun ikkala kaftini og'ziga mahkam bosib oldi. U keskin orqaga burildi. Garrining yuragi maxfiy bo'limdagi kitob chinqirib yuborganda urgandan ham tez ura boshladi. Negaki, ko'zguda nafaqat uning aksi, balki ortida turgan bir to'da odam aksi ham ko'rindi.<br>Lekin xonada o'zidan boshqa hech kim yo'q. Tez va entikib nafas olgan Garri asta-sekin yana ko'zgu tomon yuzlandi.<br>Garri qo'rqqanidan ko'zgudagi aksining yuzida qon qolmaganligiga e'tibor qaratdi. Aksining ortida esa kam deganda o'n kishi turibdi. U elkasi uzra yana ortga qaradi. Xonada hech kim yo'q. Ular ham ko'rinmas kishilarmi? Nimalar bo'lyapti o'zi? Ehtimol bola ko'rinmas odamlar to'planib olgan xonaga kirib qolgan-u, ko'rinar-ko'rinmas bo'lishdan qat'i nazar ko'zgu ularni ko'rsatyapti-mi? <br>Garri yana ko'zguga qaradi. Bevosita ortida turgan ayol tabassum qilgancha, qo'l siltadi. Garri qo'lini orqaga uzatdi. Agar ayol chindan ham ortda turganida bola sezgan bo'lar edi. Negaki ular, bir-biriga juda yaqin turibdi. Biroq Garrining qo'li bo'shliqdan boshqa hech narsa sezmadi. Demak ayol ham, boshqa kishilar ham faqat ko'zgu ichida.<br>Ayol juda go'zal, sochlari to'q-malla rang, ko'zlari esa... Uning ko'zlari bolaning ko'zlariga o'xshar ekan. Garri ko'zguga yaqinroq bordi. Ayol ham xuddi Garri kabi firuzako'z bo'lib, ko'z qiyig'i ham Garrining ko'zlarinikiga o'xshaydi. Biroq ayol kulish bilan barobar endi yig'layapti ham. Baland bo'yli, ozg'in, qora sochli bir kishi ayolning yoniga kelib, elkasidan quchib oldi. U ko'zoynak taqib olgan bo'lib, sochlari to'zg'ib ketgan edi. Boshining orqa tomonidagi sochlari esa... xuddi Garrining sochlariga o'xshab, deyarli tik o'sgan.<br>Garri ko'zguga shu qadar yaqin keldiki, burni bilan aksiga taqalib qoldi.<br>- Oyi? - shivirladi u, - Dada?<br>Ular bolaga qarab, kulib qo'yishdi. Garri ko'zguda ko'rinayotgan boshqa odamlarning yuzlariga ham asta sekin razm solib, qarab chiqdi. Ko'zguda u, xuddi o'zining ko'zlariga o'xshash bir necha juft firuza ko'zlarni, o'zining burniga o'xshash bir nechta burunlarni, bir qariyaning tizzalari esa xuddi o'zining tizzalariga o'xshab bo'rtib chiqqanini ko'rdi. Garri hayotida ilk bor o'z oilasi bilan yuz ko'rishdi.<br>Potterlar kulib, Garriga qo'l siltashmoqda. Bola esa ularning yuzlariga tikilib, kaftini bosgancha, ko'zgu orqali o'tish, qarindosh-urug'larining har birini ushlab ko'rishga urindi. Garri go'yo kimdir uning qalbidagi katta quvonch bilan og'ir qayg'uni uyg'unlashtirib, yaxlit qilib qo'yganday, qandaydir g'ayrioddiy hissiyotlarni boshdan kechirdi.<br>Shu holatda qancha vaqt turganini bilmaydi. Qarindoshlarining aksi yo'qolmadi. Toki uzoqda eshitilgan shovqin uni hushiga qaytargunga qadar turaverdi. U ortiq bu erda qola olmaydi, yotoqxonasiga etib borishi lozim. <br>- Men yana kelaman, - pichirladi u, onasining aksidan ko'zini bazo'r uzgancha, xonani tark etib.<br>- Meni uyg'otsang bo'lardi, - xafa bo'lib po'ng'illadi Ron, bo'lib o'tgan gaplarni eshitib.<br>- Bugun boramiz. Men o'sha xonani topib, ko'zguni ko'rsatmoqchiman.<br>- Sening ota-onangni ko'raman ekanda, - dedi ishtiyoq bilan Ron.<br>- Men esa sening oilangni, jamiki Ueslilarni ko'rmoqchiman. Katta akalaring va qolgan barcha qarindoshlaringni ko'rsata olasan.<br>- Ularni sen shundoq ham ko'rishing mumkin, - qo'lini siltadi Ron, - Yozgi ta'tilda mehmonga kelsang, ko'rasan. Balki bu ko'zgu faqat marhumlarni ko'rsatar. Esiz, Flamel haqida biron narsa aniqlamaganing chatoq bo'libdi. Loaqal bir bo'lak bekon eb olsang-chi, nega hech narsa emayapsan?<br>Garrining tomog'idan ovqat o'tmadi. Tunda o'z ota-onasini uchratdi. Bugun yana uchrashadi. Flamelni esa umuman unutib yubordi. Bu mavzu endi Garriga ahamiyatsiz bo'lib qoldi. Anavi uch kallali ahmoq it nimani qo'riqlab yotgani bilan nima ishi bor endi uning? Xo'p, Snegg o'sha ko'ppak qo'riqlayotgan narsani o'g'irlab olganida ham Garriga nima farqi bor?<br>- Senga nima qildi, Garri? - so'radi Ron, - Qandaydir g'alatiroq bo'lib qolding.<br>Ko'zgu o'rnatilgan o'sha xonani yana topa olish-olmasligi hozir Garrini qayg'uga solayotgan asosiy muammo edi. Ron ikkalasi plashga o'ranib olishgani uchun, kechagidan ko'ra sekinroq yurishga to'g'ri keldi. Ikkovlon kecha tunda Garri kutubxonani tark etib chiqqanidan so'ng bosib o'tgan yo'lni xayolan tiklashga urinib, qorong'i yo'laklarda bir soatdan ortiq sandiroqlab yurishdi.<br>- Men sovqotdim, - arz qildi Ron, - Balki ortga qaytarmiz.<br>- Yo'q! - qat'iyat-la shivirladi Garri, - Sezib turibman, biz o'sha xona yaqinida yuribmiz.<br>Ro'parada naynov afsungarning arvohidan boshqa hech kim ko'rinmadi. Ron endigina ming'irlashga tushmoqchi edi ham-ki, Garri risarь sovutini ko'rib qoldi.<br>- Mana shu erda. Ha, shu erda. Mana!<br>Ular eshikni ochib ichkariga kirishdi. Garri plashni erga tashlab, ko'zgu tomon otildi. Mana ular, Garrining ota-onasi. Bolani ko'rib xursandlikdan kulishyapti.<br>- Ko'rding-mi?<br>- Hech kimni ko'mayapman.<br>- Yaxshiroq qarasang-chi! Qara... Mana ular hammasi...<br>- Men faqat o'zimni ko'ryapman.<br>- Tuzukroq qara. Kel, mening o'rnimga turib ol.<br>Garri chetga qochdi. Biroq Ron uning o'rniga kelib turishi bilan Garrining oilasi g'oyib bo'ldi. Endi ko'zguda paxmoq matodan tikilgan pijama kiygan Ronning aksi ko'rindi. Lekin u, xuddi sehrlab qo'yilganday aksiga mahliyo bo'lib qoldi.<br>- Meni aksimga qara, Garri!<br>- Sen ham oilangni ko'rib qolding-mi?<br>- Yo'q, men tanho o'zim turibman. Faqat endi hozirgiday emasman. Yoshim ulg'ayib, maktabning eng ibratli o'quvchisiman!<br>- Nima?<br>- Mening... akam Billga berilgan kabi nishonim bor... Qo'limda kollej kubogi... Ikkinchi qo'limda kvidish kubogi... Qara, men kvidish jamoasining sardori ekanman.<br>Ron nigohini o'z aksidan bazo'r uzib, zavq to'la ko'zlari ila Garriga yuzlandi.<br>- Nima deb o'ylaysan, ko'zgu kelajakni ko'rsatadimi?<br>- Bo'lishi mumkin emas. Oila a'zolarim bitta qolmay o'lib ketishgan-ku. Qoch, men ularni ko'ray.<br>- Sen kecha tuni bilan ko'rding. Men ham qarab olay.<br>- Sen atigi kubok ushlab turibsan xolos. Nimasi qiziq buni? Men ota-onamni ko'rmoqchiman.<br>- Turtma meni!<br>Yo'lakdan eshitilgan tovush bolalarning munozarasiga yakun yasadi. Ular qanchalik baland baqirishib yuborishganini o'zlari sezmay qolishgan.<br>- Tezroq!<br>Ron bilan Garri plashga o'ranib olishga ulgurishgan edi ham-ki, xonani timirskilayotgan missis Norrisning yaltiragan ko'zi ko'rindi. Bolalar nafas olmay turib, ayni bir narsani, u ham bo'lsa, plash mushuk nigohiga ta'sir qilish-qilmasligini o'ylab qolishdi. Abadiyatday tuyulgan bir necha soniyadan so'ng, missis Norris o'girilib, xonani tark etdi.<br>- Bu erda qolish xavfli. Bo'lsa-bo'lmasa u Filchni chaqirgani ketdi. Ishonchim komilki, u bizning qichqirig'imizni eshitib qolgan. Tezroq ketaylik bu erdan.<br>Ron kuch ishlatib, Garrini xonadan bazo'r tortib chiqardi.<br>Ertasiga ertalab ko'cha sovuq bo'lib, qor erimadi.<br>- Shaxmat o'ynaymiz-mi? - taklif kiritdi Ron.<br>- Yo'q, istamayman.<br>- Xagridning kulbasiga mehmonga borarmiz?<br>- Borgim kelmayapti... O'zing borib kela qol.<br>- Bilaman, nima haqida o'ylayotganingni, Garri. Bugun borma u yoqqa.<br>- Nima uchun?<br>- Bilmadim, ko'nglim noxushlikni sezib turibdi. Axir sen necha marotaba tavakkal qilib, har safar qo'lga tushib qolishdan bazo'r qutulib qolding. Snegg, Filch, missis Norris. Ularning hammasi atrofda izg'ib yurishibdi. Xo'sh, ko'rinmas bo'lsang nima qilibdi? Agar ular turtilib ketishsa-chi senga? Yoki o'zing biron-bir narsani turtib, yiqitib yuborsang nima bo'ladi?<br>- Gaping Germionaning so'zlariga o'xshab ketdi.<br>- Men jiddiy aytyapman, Garri. Borma.<br>Biroq Garrining yagona istagi yana o'sha ko'zguning qarshisiga borib turish. Bunga esa hech qanday Ron to'siqlik qila olmaydi.<br>Uchinchi gal yo'lni nisbatan tez topdi. U shu qadar tez yurib bordiki, oqilona ehtiyotkorlikni unutib qo'ydi. Xayriyatki, hech kimga yo'liqmadi.<br>Mana ota-onasi, yana unga kulib boqishmoqda. Bobolaridan biri esa zavq bilan bosh irg'iyapti. Hech narsa bugungi tunni ota-onasi bilan o'tkazishga xalal bera olmaydi. Hech narsa.<br>Faqat...<br>- Xo'sh, Garri, yana kelding-mi?<br>Garrining ichi muzga aylanib qolganday bo'ldi. U ovoz chiqqan tomon o'girilib qaradi. Devor yonidagi partada boshqa emas, Albus Dambldorning shaxsan o'zi o'tiribdi. Garri ko'zgu tomon oshiqib kelganidan maktab direktori yonidan o'tib ketganini sezmay qolgan chamasi.<br>- Men... Sizni sezmay qolibman, ser.<br>- Ko'rinmaslar uzoqni ko'ra olmaydigan bo'lib qolishlaridan taajjubdaman, - dedi Dambldor.<br>Uning irshayganini ko'rib Garri bir oz engil tortdi.<br>- Shunday qilib, - davom etdi Dambldor partadan osongina Garrining yoniga sirpanib kelib, joylashgancha, - Sen, bugunga qadar o'tgan yuzlab kishilar kabi Ko'ngildagi orzular ko'zgusining mo''jizasini o'zing uchun kashf etding.<br>- Bilmas ekanman, ko'zgu shunday deb nomlanishini, ser.<br>- Umid qilamanki, uning kirdikorini tushunib etding.<br>- U... axir... oilamni ko'rsatyapti...<br>- Do'sting Ronga esa eng ibratli o'quvchi ekanligini ko'rsatdi.<br>- Qaerdan bilasiz...<br>- Ko'rinmas bo'lish uchun menga plash kerak emas, - muloyim javob qaytardi Dambldor, - Xo'sh, endi tushunding-mi, Ko'ngildagi orzular ko'zgusi bizga nimani ko'rsatayotganini?<br>Garri bosh siltadi.<br>- Unday bo'lsa, tushuntirib berishga ijozat berasan. Faqat dunyodagi eng baxtli odamgina Ko'ngildagi orzular ko'zgusidan oddiy ko'zguday foydalanishi mumkin. Ya'ni bunday kishi aslida qanday bo'lsa, ko'zgudagi aksini ham shundayligicha ko'ra oladi. Tushunyapsan-mi gapimning ma'nosini?<br>- Ko'zgu biz istagan narsalarni... nimani xohlasak, shuni ko'rsatadi, - asta sekin javob qaytardi Garri bir oz o'ylanib.<br>- Ha ham, yo'q ham, - shoshilmay davom etdi Dambldor, - U qalbimiz qa'ridan, yuragimiz tubidan chiqayotgan eng umidsiz tilaklarimizni ko'rsatadi. Sen, o'z oilasini hech qachon ko'rmagan inson, birdaniga hammasini barobar ko'rishga muvaffaq bo'lding. O'z akalarining soyasida ulg'ayishga majbur bo'lgan Ronald Uesli esa o'zini tanho, buning ustiga saralarning sarasidek ko'rdi o'zini. Biroq bu ko'zgu bizga voqiflik ham ato etmaydi, haqiqatni ham ko'rsatmaydi. Aksariyat odamlar, ushbu ko'zguda ko'rayotgan aksga mahliyo bo'lib turishgancha, o'z kelajagiga putur etkazdilar yoki ko'rayotgan narsalari haqiqatmi, joizmi bilmay aqldan ozib qoldilar. Ertaga, ko'zgu boshqa joyga olib o'tiladi. Sendan iltimos, Garri, uni endi qidirma. Agar kelajakda unga yana ro'baru bo'lsang, seni nima kutishini endi bilasan. Xayol osmonida uchib yurib, haqiqiy hayotni unutib qo'yish yaramaydi, buni hech qachon yodingdan chiqarma. Xo'sh, endi mana bu ajoyib plashingni kiygin-da, joyingga borib yot.<br>Garri o'rnidan turdi.<br>- Ser... Professor Dambldor, Sizdan bir narsani so'rasam bo'ladimi?<br>- Albatta, zero sen bu ishni qilib bo'lding, - kulib qo'ydi Dambldor, - Biroq yana bir savol berishing mumkin.<br>- Sizga nima ko'rinadi, ushbu ko'zguda?<br>- Menga-mi? Qo'limda ip-gazlamadan to'qilgan qalin paypoq ushlab turganim ko'rinadi.<br>Garri baqrayib qoldi.<br>- Paypoqning ko'pi bo'lmaydi, - tushuntirdi Dambldor, - Mana umrimning yana bir Rojdestvosi o'tib ketdi, menga esa hech kim paypoq sovg'a qilmadi. Negadir hamma menga faqat kitob sovg'a qilish kerak deb o'ylaydi.<br>Garri o'z o'rniga etib kelganidan so'nggina, Dambldor savolga ochiq-oydin javob bermagan bo'lishi mumkinligini o'ylab qoldi. Biroq masalaga boshqacha yondashiladigan bo'lsa, o'yladi u, yostig'iga astoydil joylashib olgan Qasmoqni nari turtib, savol haddan tashqari shaxsiy bo'lgani uchun unga ochiq-oydin javob berish ham shart bo'lmagan.<br></p>


</div></main>

    <script src="../js/script.js"></script>
</body>
</html>