<!DOCTYPE html>
<html lang="uz">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>"G'OYIB BO'LGAN OYNA DEVOR" </title>
    <link rel="stylesheet" href="../css/styles.css">
</head>
<body class="light-mode text-medium">
    <div id="dynamicHeaderContainer">
    <!-- Bu boshqaruv panelini ochadigan kichik tugma (o'ng tomonda) -->
    <button id="headerToggleBtn" class="nav-btn">
        <!-- Menu (Gamburger) ikonkasi -->
        <svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="3" y1="12" x2="21" y2="12"></line><line x1="3" y1="6" x2="21" y2="6"></line><line x1="3" y1="18" x2="21" y2="18"></line></svg>
    </button>
    <!-- Kengayganda paydo bo'ladigan asosiy panel -->
    <div class="header-content">
        <!-- Chap guruh -->
        <div class="nav-group">
            <button class="nav-btn" id="prevBtn" title="Orqaga">
                <!-- Orqaga strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="15 18 9 12 15 6"></polyline></svg>
            </button>
            <button class="nav-btn" id="tocBtn" title="Mundarija">
                <!-- Mundarija (List) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M8 6h13M8 12h13M8 18h13M3 6h.01M3 12h.01M3 18h.01"></path></svg>
            </button>
        </div>
                <!-- Markaziy guruh -->
        <div class="nav-group">
            <button class="nav-btn" id="zoomOut" title="Shriftni kichraytirish">
                <!-- Zoom Out ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="8" y1="11" x2="14" y2="11"></line></svg>
            </button>
            <button class="nav-btn" id="alphabetBtn" title="Alifboni o'zgartirish">
                 <!-- Tarjima (Alphabet) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 22l4-12 4 12M6 16h4m5-11v11m2-11a4 4 0 0 1 0 8h-2m-3 3h5"></path></svg>
            </button>
            <button class="nav-btn" id="zoomIn" title="Shriftni kattalashtirish">
                <!-- Zoom In ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="11" y1="8" x2="11" y2="14"></line><line x1="8" y1="11" x2="14" y2="11"></line></svg>
            </button>
        </div>
                <!-- O'ng guruh -->
        <div class="nav-group">
		<div class="audio-controls-global">
                <button class="nav-btn" id="globalAudioPlayPauseBtn" title="Musiqani o'ynatish/to'xtatish">
                    <svg id="globalPlayIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-play"><polygon points="5 3 19 12 5 21 5 3"></polygon></svg>
                    <svg id="globalPauseIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-pause" style="display: none;"><rect x="6" y="4" width="4" height="16"></rect><rect x="14" y="4" width="4" height="16"></rect></svg>
                </button>
            </div>
		
		
            <button class="nav-btn" id="themeBtn" title="Rejimni o'zgartirish">
                <!-- Rejim (Palitra) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M12 2.69l5.66 5.66a8 8 0 1 1-11.31 0z"></path></svg>
            </button>
            <button class="nav-btn" id="nextBtn" title="Keyingi">
                <!-- Keyingi strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="9 18 15 12 9 6"></polyline></svg>
            </button>
            <button class="nav-btn" id="closeHeaderBtn" title="Yopish">
                <!-- Yopish (X) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="18" y1="6" x2="6" y2="18"></line><line x1="6" y1="6" x2="18" y2="18"></line></svg>
            </button>
        </div>
    </div>
</div>

    <main class="main-content">
        <div class="chapter-content">
 <h1 align="center"><i style="color:#d85030;">Bob-2.</i>"G'OYIB BO'LGAN OYNA DEVOR" </h1>
<p>Er-xotin Dursllar ertalab uyg'onib, xonadonlarining ostonasida jiyan topib olishgan kundan sal kam o'n yil o'tgan bo'lsa ham-ki, Odamovilar xiyoboni mutlaqo o'zgargani yo'q. Tongda chiqqan quyosh o'sha batartib bog'ni ham, Dursllar uyiga kiraverishdagi devorga qoqilgan bronza rangli «4» raqami yozilgan taxtachani ham yoritib, nurlari bir vaqtlar mister Dursl boyqushlar haqidagi xabarni eshitgan mehmonxonaga qadar kirib boradi.<br>Mehmonxonadagi kamin tokchasiga batartib terilgan fotosuratlargina oradan ancha vaqt o'tib ketganligidan dalolat beradi. O'n yil oldin bu tokchada rang-barang bosh kiyim kiydirib qo'yilgan pushti koptoklarga o'xshash kichkintoyning rasmlari turar edi. Endi esa suratlarda go'dak emas, balki ilk bor velosipedga o'tirayotgan, dadasi bilan kompьyuter o'ynab o'tirgan, onasi quchib o'payotgan oq-sariq sochli semiz o'spirin Dudli Dursl aks ettirilgan. Ammo ushbu oilada yana bir nafar bola yashashidan dalolat beradigan biror-bir alomat ko'rinmaydi.<br>Shunday bo'lsa-da, hikoyamiz qahramoni Garri Potter ayni shu uyda, Dursllar oilasida istiqomat qiladi. Hozir u uxlayapti, biroq oromi buzilishiga atigi bir necha daqiqa qoldi xolos. Petunьya xola uyg'onib bo'lgan, uning yoqimsiz ovozi yangi kun kirib kelganligini anglatadigan birinchi alomatdir.<br>- Tur o'rningdan! Tezroq! Bo'l tez! - chiyilladi xolasi, eshikni gursillatib, - Tur! <br>Garri yotgan o'rnida bir sapchib tushdi. Xolasi oshxonaga o'tib, tovani gaz plitasiga taqillatgancha urib joylaganini eshitdi. Bola beliga ag'anab, hozirgina ko'rgan tushini eslashga urindi. Go'yo u motosiklda, osmon-u falakda uchib yurgan ekan. Yaxshi tush edi-ya. Nazarida bu tushni bir vaqtlar ko'rgan-u, bugun takror ko'rganday bo'ldi.<br>- Hoy, turding-mi? - po'pisa ohangida qichqirdi yana eshik oldiga kelib olgan xolasi.<br>- Deyarli turdim, - javob qaytardi Garri.<br>- Qimirla, cho'chqa bolasining nimtasini tovaga joylab qo'ydim, qarab tur, kuydirib qo'yma yana, o'g'ilcham Dudlining tug'ilgan kunida-ya. Bugun hamma narsa risoladagidan ham a'lo bo'lishi shart.<br>Garri anglab bo'lmas allanarsa dedi.<br>- Nima deding? - keskin so'radi eshik ortidagi Petunьya xola. <br>- Hech narsa deganim yo'q.<br>Dudlining tug'ilgan kuni. Yodidan chiqarib qo'yibdi-ku! Garri uyqusiragancha, o'rnidan turib, paypog'ini qidira ketdi. Paypoqni karavoti ostidan topib, ustidagi o'rgimchakni haydab yubordi-da, oyog'iga kiyib oldi. Pillapoya ostidagi bufet ichiga jihozlangan yotoqxonada uxlaydigan Garri o'rgimchaklardan qo'rqmaydi. Ularga allaqachon ko'nikib bo'lgan. Bu erda o'rgimchaklarning kattagina oilasi yashaydi.<br>Bola kiyinib olgach, dahliz orqali oshxona tomon yo'l oldi. Xonadagi stol ustiga quti va tugunchalar uyib tashlangan. Aftidan, Dudli o'zi talab qilib olgan yangi kompьyuterga ega bo'libdi. Ikkinchi televizor bilan poyga velosipedi haqida gapirmasa ham bo'laveradi. O'ta semiz Dudliga poyga velosipedi nimaga kerakligini Garri aqliga sig'dira olmaydi. Buning ustiga u, agar kimnidir ta'zirini berish uchun mushtlashishini hisobga olmaganda, sportni o'larcha yomon ko'radi. Dudli yoqtiradigan yagona narsa, unga boks grushasi sanaladigan Garridir. Biroq grusha sifatida foydalanishi uchun dastavval u Garrini quvib tutishi kerak bo'ladi. Tashqi ko'rinishiga ko'ra Garrini tez yuguradi, deb aytish qiyin bo'lsa-da, unga etib olish Dudli va uning to'dasiga oson kechmaydi.<br>Boisi nima ekanligi noma'lum-u, ehtimol bufet ichida yashagani uchun bo'lsa kerak, Garri doimo ozg'in, jussasi yoshiga nisbatan kichik bo'lib o'sdi. Dudlining eski kiyimlarini kiyib katta bo'layotgani uchun u boridan battar kichik va ozg'in ko'rinadi. Negaki, Dudlining tanasi barcha ko'rsatkichlar bo'yicha Garrinikiga nisbatan to'rt barobar katta. Garrining yuzi ozg'in, tizzalari bo'rtib chiqqan, sochlari qop-qora, firuzako'zi esa yarqiroq bo'lib, o'rtasiga qalin izolyasiya tasmasi o'ralgan yumaloq ko'zoynak taqib yuradi. Dudli har doim Garrining burniga qarata zarb berishga uringani uchun ham ko'zoynakning gardishi tez-tez sinib turadi. Garri o'zining tashqi qiyofasida yoqtiradigan yagona narsa – g'ayrioddiy shakldagi yashin zigzagiga o'xshash chandiqdir. Esini tanibdiki, peshonasidagi ushbu tirtiq hech bitib ketmaydi. Petunьya xolasiga bergan birinchi savoli ham ayni shu chandiq haqida bo'lgan.<br>- Bu, ota-onangni halok qilgan avariyadan qolgan chandiq, tushunding-mi? Bas, ortiqcha savol berma.<br>«Ortiqcha savol berma» qoidasi – bir maromda kechayotgan Dursllar hayotining eng asosiy qoidasi sanaladi.<br>Garri tovadagi yosh cho'chqa nimtasini aylantirib turgan fursatda oshxonaga Vernon amaki kirib keldi.<br>- Sochingni tarab ol! - ertalabki salom o'rnida o'kirdi u.<br>Vernon amaki haftada kam deganda bir marotaba gazeta ustidan Garriga qaragancha, bolaning sochini olish vaqti bo'lganligi haqida baqiradi. Garrining sochi sinfdoshlariga nisbatan tez-tez olib turiladi. Ammo sochi nihoyatda tez o'sgani uchun ham bu ish foyda bermaydi.<br>Garri tovaga tuxum chaqib turganida oshxonaga ona-bola kirib keldi. Dudli quyib qo'yganday Vernon amakiga o'xshaydi. Zero, uning ham yirik basharasi qizg'ish bo'lib, bo'yni ko'rinmaydi, kichik moviy ko'zi sersuv, och-sariq qalin sochlari katta semiz boshida tekis yotadi. Petunьya xola uni farishtaginam deb chaqirsa, Garri «parik kiygan yirik» deb chaqiradi.<br>Garri qovurilgan tuxum solingan likoplarni stol ustiga qo'yib chiqishga urindi. Stol usti sovg'alarga to'lib toshgani uchun ham bu ishni bajarish oson bo'lmadi. Ayni vaqtda sovg'a sanayotgan Dudlining avzoi buzilganligi turqidan ma'lum bo'lib qoldi.<br>- O'ttiz oltita, - ota-onasiga tik qaraganicha, ayblov ohangida e'lon qildi u, - O'tgan yildagiga nisbatan ikkitaga kam.<br>- Yoqimtoyginam, Marjori ammang yuborgan sovg'ani sanamading. Ana u, sovg'amiz solingan katta quti ostida.<br>- Xo'p yaxshi, o'ttiz ettita deylik, - Dudlining yuzi g'azabdan qizara boshladi. <br>Yaqinlashib kelayotgan jazava xurujining alomatlarini sezgan Garri, dasturxon er bilan bitta bo'lmasidan oldin ko'proq eb ulgurishga harakat qilgancha tuxumni bo'riday yamlab, yuta boshladi.<br>Shubha yo'q-ki, Petunьya xola ham yaqinlashayotgan xavfli vaziyatni sezib, bidirlay ketdi:<br>- Sayrga chiqsak, biz senga yana ikkita sovg'a olib beramiz, xo'pmi kulchaginam? Qalay taklifim yoqdi-mi? Yana ikkita sovg'a! Yaxshimi?<br>Dudli o'ylanib qoldi. Uzoq o'y surdi va nihoyat koyish ohangida:<br>- Shunda mening sovg'alarim soni o'ttiz... o'ttiz...<br>- O'ttiz to'qqizta bo'ladi, qandginam, - sanashga yordam berib yubordi Petunьya xola.<br>- Ha, - dedi nihoyat kursiga o'tirgan Dudli, yaqin oradagi tugunchani changallab, - Unday bo'lsa, mayli.<br>Vernon amaki hiringlab yubordi.<br>- Mitti enotimiz o'z qadrini biladi. Xuddi o'zim-a. Yasha ota-o'g'il, - dedi u, Dudlining sochlarini qo'li bilan hurpaytirib qo'yib.<br>Telefon jiringladi. Petunьya xola qo'ng'iroqqa javob berar ekan, Garri bilan Vernon amaki Dudlining poyga velosipedi, videomagnitofon, videokamera, masofadan boshqariladigan planer qadoqlarini ochayotganini, qutidan yangi kompьyuter o'yinlarining o'n oltita diskini chiqarayotganini kuzatib o'tirishdi. Tilla soat qutisi endigina ochilayotgan fursatda xonaga yuzi tashvishli qiyofa kasb etgan Petunьya xola darg'azab kirib keldi.<br>- Yomon xabar, Vernon. Missis Figg oyog'ini sindirib olibdi. Endi u anavi bilan o'tira olmas ekan, - dedi u, Garri tomon bosh irg'ib.<br>Dahshatga tushgan Dudlining og'zi ochilib qoldi. Ammo Garrining yuragi quvonchdan bir sapchidi. Har yili Dudlining ota-onasi o'g'lining tug'ilgan kunini bayram qilishar, o'rtoqlaridan bittasini olib shahar bog'iga borishar, gamburger bilan siylashib, kinoga olib kirishar edi. Garri esa har yilning shu kuni, Dursllardan ikki ko'cha narida yashaydigan, qarib aqlini egan missis Figg bilan qoladi. Kampirning uyiga karamning qo'lansa hidi o'tirib qolgan bo'lib, ustiga ustak uzundan-uzoq hayotining har xil davrlarida yashab, bitta ham qolmay qirilib ketgan ko'p sonli mushuklarining fotosuratlari bilan to'lgan fotoalbomni tomosha qilishga majbur qiladi.<br>- Xo'sh, endi nima qilamiz? - dedi Petunьya xola, go'yo missis Figgning oyog'ini Garri borib sindirib kelganday bolaga nafrat-la yuzlanib. <br>Garri missis Figgning joni og'riyotganligini tushunadi, albatta. Biroq Oppoqoyim, Pufik, Panja amaki, Tufti kabi mushuklarining rasmlarini yana bir yil ko'rmasligini o'ylab quvondi.<br>- Marjoriga qo'ng'iroq qilaylik, - taklif kiritdi Vernon amaki.<br>- Bema'ni gapni qo'ysang-chi, Vernon. Opang bu etimni ko'rgani ko'zi yo'qligini juda yaxshi bilasan.<br>Xolasi bilan amakisi Garri haqida xuddi shu tarzda, aniqroq aytilsa, xuddi jirkanch bir narsa haqida gapirishganday, go'yo u yonlarida yo'q yoki gap mavzusini idrok etishga aqli etmaydigan landavurday bilib, qadr-qimmatini mensimay gapirishlari odatiy hol.<br>- Anavi dugonang-chi, ismi nima edi, Ivonna-mi?<br>- Ta'til o'tkazgani O'rta dengizga, Mayorka oroliga ketgan, - shartta chaqib oldi Petunьya xola.<br>- Meni uyda qoldirib ketishlaring mumkin, - umid-la gapga aralashdi Garri. <br>U televizorda o'zi yoqtirgan ko'rsatuvni tomosha qilishi, hatto kompьyuter o'ynashi ham mumkinligini o'yladi. Bunday taklifni eshitgan Petunьya xolaning basharasi esa xuddi limon chaynab olgan odam turqiday burishib ketdi.<br>- Keyin-chi, keyin nima bo'ladi? Men sayrdan qaytib kelsam-u, uyim portlab ketgan bo'lsa, a? - o'shqirib berdi u.<br>- Hech narsani portlatmayman, - va'da berdi Garri.<br>Ammo uning gapini hech kim pisand qilmadi.<br>- O'ylashimcha uni hayvonot bog'igacha olib boramiz-da, - asta gapini davom ettirdi Petunьya xola, - Mashinada qoldiramiz...<br>- Mashina, e'tiboringiz uchun, hali yangi. Men uni mashinada yolg'iz qoldirmayman...<br>Mug'ombir va muttaham basharasini sal qiyshaytirsa bas, onasi har narsaga tayyor bo'lishini juda yaxshi biladigan Dudli ovozi boricha o'kira boshladi. Yig'lamaganiga ko'p yil bo'lganligi, aniqroq aytganda, bu xonadonda yig'lashiga yo'l qo'yilmasligi bois faryodi yolg'ondakamligi yaqqol bilinib turibdi. Petunьya xola arzandasining bo'yin bo'lishi kerak bo'lgan joyidan quchib oldi.<br>- Yig'lama, Dinki-dudi-dum, onang seni xafa qildirib qo'ymaydi! - yupata boshladi u.<br>- Uni... biz... biz... biz bilan birga yurishini... xohlamayman! - baqira ketdi Dudli soxta o'kirish uchun kuchanishlar orasida, - U doimo... doimo ishkal qilib yuradi!<br>Dudli onasining qo'llari orasidan Garriga qarab, ichiqoralik bilan irshayib qo'ydi. Ayni shu fursatda eshik qo'ng'irog'i jiringladi.<br>- E Xudoyim, ular kelishdi! - xitob qildi Petunьya xola, xijolat chekib.<br>Ostonada Dudlining yaqin do'sti Pьers Polukis va uning onasi ko'rindi. Pьers turqi kalamushga o'xshash, bichimi beso'naqay cho'p-ustuxon bola. Dudli qaysi bolani urib, adabini berishni istab qolsa, o'sha bechoraning qo'lini ayni shu Pьers qayirib, ushlab turadi.<br>Dudli shu zahoti unini o'chirdi.<br>Yarim soat o'tgach, Garri mashinaning orqa o'rindig'ida, Dudli va Pьers bilan birga o'tirib, hayotida birinchi bor hayvonot bog'i tomon, o'z baxtiga haligacha ishonmay yo'l oldi. Qancha urinishmasin, xolasi bilan amakisi Garridan qutulish yo'lini topa olishmadi. Yo'lga chiqishdan oldin Vernon amaki Garrini chetga tortib, qizg'ish basharasini Garrining yuziga yaqin keltirgancha vishilladi:<br>- Ogohlantirib qo'yay bolakay, ogohlantirib qo'yay, biror-bir nayrang ko'rsatadigan bo'lsang, anavi hunarlaringdan birortasini sezib qolguday bo'lsam, Rojdestvoga qadar bufetdan chiqmay o'tirasan, tushunding-mi?<br>- Men hech qanday hunar ko'rsatmoqchi emasman, - ishontirdi Garri, - Chin so'zim...<br>Biroq Vernon amaki uning va'dasiga ishonmadi. Bu uyda unga hech kim, hech qachon ishonmagan.<br>Gap shundaki, Garri doim qandaydir taajjub holatlarga tushib qoladi. Bunga uning daxli yo'q ekanligini tushuntirishdan esa foyda yo'q edi.<br>Chunonchi, kunlardan bir kuni, Petunьya xola, hozirgina sartaroshxonada soch oldirgan Garri go'yo umuman sartaroshxona ko'rmagan bola singari uyga qaytganidan g'azabi qaynab, oshxona qaychisi bilan Garrining sochini, peshonasidagi jirkanch tirtig'ini to'sib turgan bir tutamidan tashqari, sal kam ildizigacha qiyib chiqdi. Garrining ahvolini ko'rgan Dudli kulib kuchanganidan ishtoniga siyib qo'yishiga bir baxya qoldi. Garri esa ertasiga maktabga qay ahvolda borishini o'ylab, tuni bilan uxlamay chiqdi. Maktabda uni shundoq ham egnidagi beo'xshov kiyimi va ulama ko'zoynagi uchun mazax qilishadi. Biroq ertalab, Garrining sochlari Petunьya xolaning sartaroshlik tajribasiga qadar qandoq bo'lgan bo'lsa, shundoq ekanligi ayon bo'ldi. Sochi bu qadar tez o'sib ketishining sababini tushuntira olmasligini isbot qilishga harchand urinmasin, Garrini bufetga qamab qo'yishib, bir hafta chiqarishmadi.<br>Yana bir safar, Petunьya xola, Dudlining to'q sariq tusli yomg'ir qo'ziqorinlarining rasmi solingan, eskirib ketgan jirkanch jigar rang sviteri bilan Garrini «yasantirib» qo'yishga ahd qildi. U sviter yoqasini Garrining boshidan o'tkazishga qanchalik urinsa, sviter shunchalik kichrayib, hatto o'yinchoqqa ham sig'maydigan bo'lib qoldi. Hech narsaning fahmiga etmagan Petunьya xola: <br>- Sviter ko'p yuvilgandan kichrayib ketibdi, - degan xulosa chiqargani uchun ham Garri jazosiz qoldi.<br>Maktab oshxonasining tomiga qanday chiqib olganini tushuntira olmagan Garri yanada mushkul ahvolga tushdi. Hamma balo shundaki, Dudli o'ziga o'xshagan bezorilar to'dasi bilan birga, deyarli har kuni Garrini quvish bilan kun o'tkazadi. Bu safar esa ulardan qochib, mo'ri ustiga chiqib olgani Garrining o'zi uchun ham kutilmagan jumboq bo'ldi. Shu kuni Dursllar oilasi sinf rahbaridan Garrining maktab tomiga bildirayotgan nosog'lom qiziqishlaridan norozi ohangda bitilib, e'tirozga to'lib toshgan yozma xabar oldi. Bufetga qamab qo'yilgan bola Vernon amakisiga aybsiz ekanligi, faqat Dudli va uning o'rtoqlaridan qochib, maktab oshxonasining oldidagi chiqindi tashlash baki ustiga sakrab chiqmoqchi bo'lganini tushuntirishga urindi, sakragan fursatda kuchli esgan shamol uni tomga qadar ko'tarib yuborganini taxmin qildi.<br>Bugun esa u biror-bir o'xshash hodisa ro'y berishini kutmaydi. Bir kun maktabga bormay, bufetga qamalmay, karam hididan sasib ketgan missis Figgning mehmonxonasida o'tirmay huzur-halovatda bo'lish uchun ham, yonida Dudli bilan Pьers borligiga bardosh bersa arziydi.<br>Fursat kelgan zahoti hayotdan nolishni xush ko'radigan Vernon amaki mashinani boshqarib ketar ekan, hozir ham Petunьya xolaga arz qilib ketyapti. <br>Dangasa bo'ysunuvchilar, Garri, mahalliy kengash, Garri, bank muassasasi, Garri – bularning hammasi Vernon amaki shikoyatlarining eng dolzarb mavzulari sanaladi.<br>- ... savdoyiday yurishadi-ya bu shayton urgan bezorilar, - norozi ohangda irilladi u, yonidan bir bayker o'qday uchib o'tganini ko'rib.<br>- Men esa bugun tushimda havoda uchib yurgan motosiklni ko'rdim, - birdan eslab qoldi Garri.<br>Bolaning gapini eshitgan Vernon amaki ro'paradan kelayotgan mashinaga urilib ketishiga bir baxya qoldi. U bir parcha jun yopishib qolgan bahaybat lavlagiga o'xshash yuzi bilan keskin ortga burildi-da:<br>- MOTOSIKLLAR UChMAYDI! - deb, bo'kirib yubordi.<br>Dudli bilan Pьers cho'chqa bolalariday xurxurlab qo'yishdi.<br>- Uchmasligini bilaman, - rozi bo'ldi Garri, - Men axir bor-yo'q tushimga kirgan narsani aytdim xolos.<br>Garri tushi haqida og'iz ochganidan afsuslandi. Qarindoshlar uchun Garrining savollaridan ham jirkanch narsa – bolaning g'ayrioddiy narsalarga doir bildirgan fikr-mulohazalari. Tush bo'lsin yoki multfilm qahramonining xatti-harakati bo'lsin, farqi yo'q, bari-bir jirkanch eshitilib, xavfli niyatday ko'rinadi.<br>Shanba quyoshli bo'ldi. Hayvonot bog'i odamga to'la. Dudli bilan Pьersga bittadan shokoladli muzqaymoq xarid qilindi. Sotuvchi do'kondan nari tortib olinmay qolgan Garridan nima istashini so'rab ulgurgani uchun er-xotin Dursllar bolaga arzonroq limonli obakidandon olib berishga majbur bo'ldi. Obakidandonga qanoat qilgan Garri boshini qashib turgan gorillani kuzatar ekan, maymunning Dudliga juda o'xshab ketishini, Dudlining sochi oq-sariq tusda bo'lganligi ikkalasining o'rtasidagi yagona tafovut ekanligini payqadi.<br>Bu tong Garrining hayotidagi unutilmas tong bo'ldi. Tushlikka yaqin Dudli bilan Pьersning ko'ngliga hayvonot bog'ida sanqish yoqmay qolib, o'zlari yoqtiradigan ish – Garrini quvib urish nayrangini boshlamasliklari uchun ham, u, qolganlardan sal narida yurdi. Tushlik hayvonot bog'idagi restoranda o'tdi. «Ola paypoq» deb nomlanadigan desert ustidagi muzqaymoq juda ozligidan norozi bo'lib, to'polon boshlagan Dudliga Vernon amaki boshqa porsiya olib berdi. Garriga esa Dudlining birinchi porsiyasini eb tugatishga ruxsat berildi (Desert – ovqatdan keyin eyiladigan meva yoki shirinlik). Negadir Garrining hayoliga hamma ishlar yaxshi maromda kechayotganligi, bu holat uzoq cho'zilmasligi muqarrar, degan o'y keldi.<br>Tushlikdan so'ng, terrarium tomon yo'l olindi. Bu er qorong'i, havosi salqin, devorlar bo'ylab ichi yoritilgan vitrinalar joylashgan. Oyna devor ortidagi tosh va xodalar orasida o'ralib olgan yoki o'rmalab yurgan turli-tuman ilon va kaltakesaklar ko'rinadi. Dudli bilan Pьers insonni yamlab yutishga qodir yirik bo'g'ma ilonlar va zaharli kobralarni tomosha qilishga oshiqishdi. Tez orada Dudli eng katta ilonni izlab topishga muvaffaq bo'ldi. Bu ilon Vernon amakining mashinasiga ikki marotaba o'ralib olsa bormi, uni kulcha shakliga keltirib qo'yishi aniq. Faqat hozir ilonning kayfiyati yo'q, umuman aytganda, u uxlab yotibdi.<br>Dudli tumshug'ini oyna devorga bosgancha, ilonning yaltiroq jigar rang halqalarini tomosha qilib turdi-da, Vernon amakiga:<br>- O'rmalasin, - deb buyruq berdi. <br>Vernon amaki oynani taqillatdi, lekin ilon qilt etmadi.<br>- Yana taqillat, - buyurdi Dudli. <br>Otasi barmog'ining bo'g'in suyagi bilan oyna devorni yanada qattiqroq taqillatdi. Ilon uyg'onmadi.<br>- Qanday ze-ri-kar-li, - nolidi ikkalasi va oyoqlarini sudrab vitrinadan nari ketishdi.<br>Garri vitrina oldiga kelib, ilonni sinchkovlik bilan tomosha qildi. Sudraluvchi hayvon zerikkanidan o'lib qolganligini bilsa, aslo hayron bo'lmaydi. Uyqudan uyg'otishga harakat qilib kuni bo'yi oyna taqillatishgan ahmoq odamlardan boshqa hech qanday sherik yo'q. Garrining bufetdagi hayotidan ham zerikarli. Garri har qalay uy ichida yurishga haqli bo'lib, uni faqat Petunьya xolagina uyg'otadi xolos.<br>Kutilmaganda ilon yumaloq ko'zini katta ochib, boshini Garrining ko'ziga teng kelib qolgunga qadar, asta ko'tardi-da, bir ko'zini qisib qo'ydi.<br>Dastavval Garri ko'zini ilonning ko'zidan uza olmadi. So'ng, hech kim qarab turmaganligiga ishonch hosil qilish uchun atrofga tez qarab oldi-da, u ham ko'z qisib qo'ydi.<br>Ilon boshini Vernon amaki bilan Dudli tomon siltab qo'ydi-da, nigohini shiftga qaratdi. So'ng Garriga «Xudoning bergan kuni shu ahvol!» degan ma'noni aniq uqib olsa bo'ladigan nigoh-la qarab qo'ydi.<br>- Ahvolingni tushunib turibman, - g'uldiradi Garri va garchi ilon uning so'zlarini eshitayotganligiga shubha qilsa-da, qo'shib qo'ydi: - O'larcha joningga tekkan bo'lsa kerak.<br>Ilon rozilik bildirganday, boshini bir-ikki bor irg'ib qo'ydi.<br>- Sen umuman qaerliksan? - qiziqib so'radi Garri.<br>Ilon dumini qafas yoniga qoqib qo'yilgan taxtacha tomon uzatib, taqillatdi. Garri «Boa-konstriktor, Braziliya» so'zlarini o'qidi.<br>- Braziliyadagi hayoting yaxshi kechganmi-di?<br>Boa-konstriktor dumi bilan takror taxtachani taqillatib ko'rsatdi. Garri yozuvning davomini o'qidi «Ushbu namuna hayvonot bog'ida etishtirilgan».<br>- Ie, hali shundaymi? Demak sen Braziliyada umuman bo'lmagansan?<br>Ilon rad javobini qaytarganday bosh silkidi. Shu damda orqa tomondan Pьersning ilonni ham, Garrini ham cho'chitib, bir silkitib tushirgan, kar qilib yuborguday qichqirig'i eshitildi: <br>- DUDLI! MISTER DURSL! BU YoQQA KELINGLAR! MANA BU ILONGA QARANG! UNING HARAKATLARINI KO'RIB IShONMAYSIZ.<br>- Yo'ldan qoch, - baqirdi lapanglaganicha yugurib kelgan Dudli, Garrining qovurg'asi ostiga zarb berib.<br>Garri kutilmaganda berilgan zarbadan beton polga qulab tushdi. Keyingi hodisa shu qadar tez bo'lib o'tdiki, atrofdagi odamlar nima bo'lganini idrok qilishga ulgurmay qolishdi. Hozirgina burunlari bilan devor oynaga suyanib olgan Pьers bilan Dudli dahshatdan dod-voy solib nari qochishdi.<br>Gap shundaki, Garri polda, og'zi bilan havo yutib nafas rostlagancha, hansirab o'tirgan paytda, boa-konstriktor qamalgan vitrinaning oyna devori o'zidan o'zi g'oyib bo'ldi. Kattakon ilon tanasining yirik halqalarini shiddat bilan yozib o'rmalagancha, polga tushdi. Odamlar butun terrariumni boshga ko'tarib, dod-voy qilishgancha, eshik izlab qolishdi.<br>Yonidan tez va shovqinsiz o'rmalab o'tayotgan ilon Garriga eshitilar-eshitilmas vishvishlab: <br>- Rahmat, amigo. Endi Braz-z-ziliyaga, - degani eshitildi.<br>Garri ont ichishga tayyorki, ilon aynan shunday dedi.<br>- Oyna, oyna, qani oyna? - takror va takror qaytardi turgan joyida qotib, shokka tushgancha, serrayib qolgan terrarium nazoratchisi.<br>Qo'rqib ketganidan omonatini topshirib qo'yishiga sal qolgan Petunьya xolaga hayvonot bog'ining direktori shaxsan o'zi quyuq kofe damlab, uzr so'rashini qo'ymadi. Tillari qotib, a'zoyi-badanlari dag'-dag' titrayotgan Dudli bilan Pьers bazo'r gapirishmoqda. Boa-konstriktor dumi bilan ularning tovonlariga o'ynoqilik bilan sal turtib ketganini Garri o'z ko'zi bilan ko'rgan bo'lsa-da, vaqt o'tib, mashinada o'ziga kelib qolgan Dudli, bahaybat ilon oyog'ining bir bo'lagini eb qo'yishiga bir baxya qolganligini nafasi og'ziga tiqilib qolguday bo'lib gapirib berdi. Pьers esa ilon uni bo'g'ishga uringanligi haqida ont ichib ketdi. Ammo Garri uchun eng yomoni o'pkasini bosib olgan Pьersning chaqimchiligi bo'ldi. <br>- Garri esa ilon bilan ilon tilida suhbatlashdi. Iqror bo'lasanmi, Garri?<br>Bazo'r sabr qilib kelgan Vernon amaki Pьersni olib ketishlari bilan Garriga baqira ketdi. U shu qadar darg'azab-ki, so'zlarini deyarli tushunib bo'lmaydi. U faqat: <br>- Ko'zimdan yo'qol. Bufetga. O'sha erda ovqatsiz o'tirasan, - so'zlarini aniq talaffuz eta oldi xolos. <br>Nihoyat kelgan Vernon kresloga quladi, Petunьya xola esa katta stakanni to'ldirib brendi olib kelishga majbur bo'ldi.<br>Bufetda yotib, yarim tungacha uxlay olmagan Garri soatli bo'lishni orzu qildi. Hozir soat necha bo'lgani, Dursllar oilasi uyquga yotgan-yotmaganligini bilmaydi u. Dursllar uyquga yotmay turib, bufetdan chiqish, oshxonaga kirib tamaddi qilib olishga yuragi dov bermadi.<br>Garri Dursllar oilasida o'zini oz bo'lsa ham tanigan, ota-onasi avtomobil halokatida halok bo'lgan kundan e'tiboran sal kam o'n yildan buyon, aniqrog'i baxtsiz, ro'shnoliksiz o'tgan o'n yildan buyon yashab kelmoqda. O'sha la'nati mashinada u ham bo'lgan-bo'lmaganligini hech eslay olmaydi. Ba'zan, uzoq vaqt bufetga qamab qo'yilgan kunlari, xotirasiga zo'r berib, g'alati hissiyotni: ko'zni qamashtirib yuborgan yashil chaqmoq va peshonasida qizigan og'riq sezganligini eslaydi. Garchi, ushbu yashinning qaerdan paydo bo'lganligini tasavvur qila olmasa-da, buni o'sha mudhish avariyadan qolgan xotira, deb taxmin qiladi. Ota-onasini esa umuman eslay olmaydi. Xolasi bilan amakisi uning ota-onasi haqida hech qachon gapirishmaydi. Tabiiyki, Garriga ular haqida savol berish man etilgan. Hatto fotosuratlari ham yo'q.<br>Bir necha yil muqaddam Garri qandaydir noma'lum qarindoshlar kelib, uni olib ketishini orzu qilar edi. Bunday bo'lishi mumkin emas, albatta. Xolasi bilan amakisidan boshqa hech kimi yo'q. Shunday bo'lsa-da, ba'zan, ehtimol shuni orzu qilgani sababli bo'lsa kerak, ko'chadagi notanish, juda g'alati odamlar uni tanishini sezar edi. Kunlardan bir kuni Petunьya xola va Dudli bilan do'konga kirganida binafsha rang silindr kiyib olgan mittigina kishi Garriga ta'zim qilib o'tdi. Buni ko'rib qattiq g'azablangan xolasi o'sha odamni qaerdan tanishi haqida rosa so'roqqa tutdi va hech narsa xarid qilmay bolalarni sudrab, ko'chaga olib chiqdi. Yana bir kuni, avtobusda o'tirgan yovvoyiga o'xshash, boshdan oyoq yashil kiyingan bir kampir Garrini ko'rganidan quvonib, qo'l siltadi. O'tgan kuni esa to'q qizil plash kiygan tepakal kishi biron og'iz ham so'z aytmay, Garri bilan qo'l berib so'rashdi-da, nari ketdi. Taajjublisi shundaki, Garri ushbu odamlarga tuzukroq razm solib qaramoqchi bo'lishi hamono, ular shu zahoti ko'zdan g'oyib bo'ladi.<br>Maktabda esa Garriga do'st tutingan bola yo'q. Dudli va uning to'dasi keng, halpillagan kiyim kiyib, ulama ko'zoynak taqib yuradigan tentak Potterni toqat qila olmasligini hamma biladi. Ularga qarshi chiqishni esa hech kim xohlamaydi.<br></p></div>


</div></main>

    <script src="../js/script.js"></script>
</body>
</html>