<!DOCTYPE html>
<html lang="uz">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>"MAKTAB QOROVULI"</title>
    <link rel="stylesheet" href="../css/styles.css">
</head>
<body class="light-mode text-medium">
   <div id="dynamicHeaderContainer">
    <!-- Bu boshqaruv panelini ochadigan kichik tugma (o'ng tomonda) -->
    <button id="headerToggleBtn" class="nav-btn">
        <!-- Menu (Gamburger) ikonkasi -->
        <svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="3" y1="12" x2="21" y2="12"></line><line x1="3" y1="6" x2="21" y2="6"></line><line x1="3" y1="18" x2="21" y2="18"></line></svg>
    </button>
    <!-- Kengayganda paydo bo'ladigan asosiy panel -->
    <div class="header-content">
        <!-- Chap guruh -->
        <div class="nav-group">
            <button class="nav-btn" id="prevBtn" title="Orqaga">
                <!-- Orqaga strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="15 18 9 12 15 6"></polyline></svg>
            </button>
            <button class="nav-btn" id="tocBtn" title="Mundarija">
                <!-- Mundarija (List) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M8 6h13M8 12h13M8 18h13M3 6h.01M3 12h.01M3 18h.01"></path></svg>
            </button>
        </div>
                <!-- Markaziy guruh -->
        <div class="nav-group">
            <button class="nav-btn" id="zoomOut" title="Shriftni kichraytirish">
                <!-- Zoom Out ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="8" y1="11" x2="14" y2="11"></line></svg>
            </button>
            <button class="nav-btn" id="alphabetBtn" title="Alifboni o'zgartirish">
                 <!-- Tarjima (Alphabet) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 22l4-12 4 12M6 16h4m5-11v11m2-11a4 4 0 0 1 0 8h-2m-3 3h5"></path></svg>
            </button>
            <button class="nav-btn" id="zoomIn" title="Shriftni kattalashtirish">
                <!-- Zoom In ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="11" y1="8" x2="11" y2="14"></line><line x1="8" y1="11" x2="14" y2="11"></line></svg>
            </button>
        </div>
                <!-- O'ng guruh -->
        <div class="nav-group">
		<div class="audio-controls-global">
                <button class="nav-btn" id="globalAudioPlayPauseBtn" title="Musiqani o'ynatish/to'xtatish">
                    <svg id="globalPlayIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-play"><polygon points="5 3 19 12 5 21 5 3"></polygon></svg>
                    <svg id="globalPauseIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-pause" style="display: none;"><rect x="6" y="4" width="4" height="16"></rect><rect x="14" y="4" width="4" height="16"></rect></svg>
                </button>
            </div>
		
		
            <button class="nav-btn" id="themeBtn" title="Rejimni o'zgartirish">
                <!-- Rejim (Palitra) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M12 2.69l5.66 5.66a8 8 0 1 1-11.31 0z"></path></svg>
            </button>
            <button class="nav-btn" id="nextBtn" title="Keyingi">
                <!-- Keyingi strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="9 18 15 12 9 6"></polyline></svg>
            </button>
            <button class="nav-btn" id="closeHeaderBtn" title="Yopish">
                <!-- Yopish (X) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="18" y1="6" x2="6" y2="18"></line><line x1="6" y1="6" x2="18" y2="18"></line></svg>
            </button>
        </div>
    </div>
</div> 

    <main class="main-content">
        <div class="chapter-content">

<h1 align="center"><i style="color:#d85030;">Bob-4.</i>"MAKTAB QOROVULI" </h1>
<p>GUM! Eshik yana bir bor qarsilladi.<br>- Kim o'q uzdi? - ahmoqona savol berdi o'takasi yorilib ketgan Dudli o'rnidan irg'ib turib.<br>Orqa tomondan qo'liga miltiq ushlab, beso'naqay sakrab chiqqan Vernon amakining shovqini eshitildi. Ha, ana endi uzun yassi qog'oz xaltada nima bo'lganligi ayon bo'ldi.<br>- Kim u? - baqirdi amaki, - Ogohlantirib qo'yay, qurollanganman!<br>Oraga bir oz sukunat cho'kdi. So'ng birdan QA-A-ARS-S!<br>Qattiq zarba berilgan eshik oshiq-moshig'idan uzilib, gumburlagancha erga tushdi.<br>Ostonada chigallashib ketgan qalin yoli va uzun isqirt soqoli ostidagi yirik basharasi deyarli ko'rinmayotgan, biroq bunday tartibsizlik orasida katta-kata ko'zlari bir juft qora qo'ng'izday yarqirayotgan devqomat kishi paydo bo'ldi.<br>Bahaybat kishi ichkariga ancha bukilib kirgan bo'lsa ham, sochi bilan shiftdagi o'rgimchak uyalarini supurib yubordi. Devqomat erda yotgan eshikni hech ham zo'riqmay ko'tarib, joyiga o'rnatib qo'yganidan so'ng, dengiz bo'ronining g'uvullagan tovushi ancha pasaydi.<br>- Itday charchaganman, choy bering, - iltimos qildi u, dahshatdan esi chiqib ketgan Dudliga yaqinlashib, - Nari jil, bo'rdoqi.<br>Dudli chiyillagancha qochib qolib, Vernon amakining beliga yopishib olgan onasining orqasiga bekindi.<br>- Ha-a, mana Garri! - xitob qildi chaqirilmagan mehmon.<br>Garri ro'parasidagi kishining badjahl, yovvoyi, qorayib ketgan yuziga tikilib, tabassum yog'ilib turgan qo'ng'iz ko'zlari atrofini ajin qamrab olganini payqadi.<br>- Men seni mana bu-u-u-u-unday bo'lganingda ko'rganman, - dedi davangir barmog'ini ko'rsatib, - Qarang-a, otasining xuddi o'zi-ya, ko'zlari-chi, onasining ko'zlariga o'xshabdi-qopdi.<br>- Bu uyni zudlik bilan tark etishingizni talab qilaman, ser! - ovoz berdi Vernon amaki g'ijirlab nafas yutgancha, - Siz bostirib... zo'rlik bilan buzib... <br>- Tinch qo'y meni, landavur, - qo'l siltadi davangir.<br>Kutilmagan mehmon divan suyanchig'i orqali enkayib, Vernon amakining qo'lidagi miltiqni shartta tortib oldi-da, undan osonlikcha tugun tugib, kulba burchagiga uloqtirdi. Amaki esa dumi bosib olingan sichqonday chiyillab qo'ydi.<br>- Qisqasi, Garri, - dedi davangir Dursllarga orqa o'girib, - Tug'ilgan kuning bilan tabriklayman! Mana, senga sovg'a olib keldim. Faqat, chamasi, yo'l-yo'lakay andak ezib qo'yganga o'xshayman. Hech qisi yo'q, bari-bir juda mazali.<br>U qora plashining ichki cho'ntagidan bir oz ezilgan qutini chiqarib, Garriga uzatdi. Bola sovuqdan qaltirayotgan barmoqlari bilan qutini ochib, ustiga yashil shakar-qiyom bilan «Tug'ilgan kuning bilan, Garri!» so'zlari yozilgan katta shokolad tortni ko'rdi. <br>Bolakay boshini orqaga tashlab, ro'parasidagi bahaybat kishining mehr tovlanib turgan yuziga qaradi. Samimiy minnatdorlik bildirmoqchi bo'ldi-yu, yuragidan chiqqan so'zlar bo'g'ziga kelganda tiqilib qolib, «Rahmat» o'rniga beixtiyor:<br>- Siz kimsiz? - deb pichirladi.<br>Davangir qahqahlab yubordi.<br>- Haqiqatan ham o'zimni tanishtirganim yo'q, a, hali? Rubeus Xagrid, «Xogvars» qorovuli va xizmatkori, - e'lon qildi davangir.<br>U bolaning qo'lini misli ko'rilmagan yirik kafti bilan butunligicha o'rab olib, kuchsiz siltab qo'ygan bo'ldi.<br>- Choy masalasi nima bo'ldi? - eslatdi Xagrid, qo'lini ishqalab, - Ha aytganday, o'tkirroq ichimlik bo'lsa, rad etmagan bo'lar edim.<br>Uning nigohi chipsdan bo'shab, bujmayib qolgan qog'oz xaltalar yotgan bo'm-bo'sh kaminga tushgach, miyig'ida kulib qo'yib, engashdi. Nima ish qilganini hech kim ko'rmadi-yu, qaddini rostlaganida, kamin panjarasi ortida lovullab yonayotgan gulxan ko'rindi. Nam tortgan sovuq kulba ichiga jon baxshida iliqlik taraldi. Garri o'zini go'yo issiqqina, xushbo'y vannada yotganday his etdi.<br>Devqomat yalpaygancha o'tirib olgan bechora divan g'archillab egilib. U katta plashining cho'ntaklaridan mis choynak, silliq qadoqqa o'ralgan sosiskalar, temir kosov, choy damlash choynagi, bir nechta siri ko'chgan krujka, kahrabo rang suyuqlik quyilgan shisha kabi har xil narsalar chiqardi. Kechki ovqat tayyorlashga kirishar ekan, shishadagi suyuqlikni tez-tez so'rib bordi. Tez orada kulbani cho'g'da tars-tars yorila boshlagan sosiskalarning mazali hidi qamrab oldi. Xagrid kamin qarshisida ivirsib o'tirganida hech kim ovoz chiqarmadi. Temir kosov ustidan bir oz kuyib, ishtahani qo'zg'atadigan xushbo'y sosiskalarning dastlabki olti donasini olishi bilan Dudli sal qimirlab qo'ydi.<br>Buni sezgan Vernon amaki darhol o'g'lini to'xtatdi:<br>- To'xta Dudli, uni qo'lidan hech narsa olma!<br>- Dursl, seni ko'pchib pishgan baqaloq kulchaginangga battar yog' bosishning hech ham hojati yo'q, - dedi mehmon nafrat-la kulimsirab, - Shunday ekan, ortiq chiranma.<br>Xagrid sosiskalardan birini Garriga uzatdi. Bola nihoyatda och bo'lib, hayotida bunday mazali ovqat emagan go'yo. Ko'zini devqomatdan uzmay tanovul qildi. Hech kim hech qanday tushuntirish bermagach, o'zi so'rab bilishga ahd qildi:<br>- Ma'zur sanang-u, kimligingizni bari-bir tushunmadim.<br>Devqomat krujkaga quyilgan suyuqlikdan xo'plab oldi-da, kaftining orqa tomoni bilan og'zini artib:<br>- Meni el qatori Xagrid deb chaqiraver. Aytdim-ku senga «Xogvars» qorovuliman deb. «Xogvars» haqida eshitgansan-ku, axir.<br>- M-m-m... yo'q, - iqror bo'ldi bola va Xagridning ruhiy larzaga kelayotganini payqab, - Uzr, - deb qo'shib qo'ydi.<br>- Uzr? - bo'kirib yubordi Xagrid, shu topda er tezroq yutib yuborishini istab qolgan er-xotin Dursllar tomon o'girilib, - Anavi nusxalar uzr so'rashlari kerak! Xo'p mayli, xatlar senga berilmadi, lekin «Xogvars»dan bexabar bo'lib o'sishing! Bunisi endi haddan ortiq! O'zing-chi, ota-onang o'z mahoratlarini qaerda o'qib o'rganishganini hech so'ramading-mi?<br>- Qanday mahorat haqida gapiryapsiz? - so'radi Garri.<br>- QANDAY MAHORAT? - momaqaldiroq gumburlagan singari o'kirdi Xagrid, - Qani sen nari tur-chi!<br>Badjahl holatda irg'ib turgan davangir tanasi bilan kulbani to'ldirdi-qo'ydi. Er-xotin Dursllar devorga yopishib olishdi.<br>- Buni qanday tushunish kerak?! - baqirdi Xagrid, - Mana bu bolakay HECh NARSADAN XABARI YO'QMI?!<br>Garri bir oz oshirib-bo'ktirib yuborganday his etdi o'zini. Har qalay u maktabda tahsil ko'rgan, baholari ham yomon emas.<br>- Nega endi, - gapga aralashdi u, - Men sanash, yozishni bilaman.<br>- Men o'z dunyomiz to'g'risida gapiryapman, - qo'l siltadi Xagrid, - Sening dunyong. Mening dunyom. Ota-onang dunyosi haqida so'rayapman.<br>- Qanaqangi dunyo?<br>Xagrid portlab ketguday bo'lgani ayon ko'rinib turar edi.<br>- Seni-mi, Dursl! - gumburlab davom etdi u.<br>Rang-quti o'chib, murdadek oqarib qolgan Vernon amaki ming'ir-ming'ir qilib allanima pichirlagan bo'ldi. Xagrid iztirob ila Garriga qarab qoldi.<br>- Bu qanaqasi! Ota-onang haqida hech narsa bilmaysan-mi?! Axir ular nom chiqargan! O'zing ham juda mashhursan!<br>- Nima? Rostdan ham men... mening... ota-onam mashhur-mi?<br>- Bilmaydi... hech narsani bilmaydi... <br>Xagrid qo'llarini sochlariga suqib, boshini mahkam siqib olgancha, Garriga chinakamiga achinib tikildi va uzoq tanaffusdan so'ng:<br>- Sen kim ekanligingni senga aytishmadi-mi?<br>- Jim bo'ling! - talab qildi kutilmaganda mardligi tutib qolgan Vernon amaki, - Ovozingizni o'chiring, ser! Bolaga gapirishni man etaman!<br>Xagrid Vernon amakiga shunday qarab qo'ydi-ki, o'zini Vernon Dursldan ham mard deb bilgan har qanday kishining yuragi, bunday nigohga ro'baru bo'lgach, tovoniga tushib ketgan bo'lar edi. <br>- Sen unga biror-bir narsani so'zlab bermabsan, - har bir harfi g'azabga to'lib-toshgan so'zlar ila javob qaytardi davangir, - Dambldorning xatini bolaga o'qib bermabsan! Bor gapni undan sir tutib yuribsan! So'zlarimning ma'nosini uqyapsan-mi, Dursl? <br>- Nima sir tutilgan? - hayajonlanib so'radi Garri.<br>- JIM! MAN ETAMAN! - vahimaga ichra chinqirib yubordi Vernon amaki.<br>Petunьya xola dahshatga tushganidan nafasi bo'g'ilib qoldi.<br>- Ha, hoziroq ovozimni o'chiraman, ahmoqlar! Garri, sen – sehrgarsan!<br>Kulbaga sukunat cho'kdi. Faqat dengizning o'kirayotgani va shamolning chiyillayotgani eshitilmoqda.<br>- Men, kimman? - so'radi Garri, og'zi lang ochilib.<br>- Sehrgarsan, tushunding-mi? Sehrgar! - dedi davangir divanga, uni yanada battar ezib joylashib, - Eng muhimi nihoyatda zo'r sehrgarsan, mashq qilsang, albatta. Ota-onasi zo'r sehrgar bo'lgan bola yomon bo'larmidi? Xo'p, kerakli gap gapirildi... Ana endi mana buni o'qiydigan fursat etdi, - dedi Xagrid bolaga sarg'ish konvert uzatib.<br><br>Dengiz, Qoyadagi kulba, pol taxta.<br>Mister G. Potterga<br><br>Garri zoriqib yurgan xatni qo'liga olib o'qidi:<br><br>«XOGVARS»<br>SEHRGARLIK VA AFSUNGARLIK SAN'ATI MAKTABI<br>Direktor: Birinchi darajali Merlin ordeni sohibi, Buyuk Afsungar, Bosh Sehrgar, Nufuzli Zot, Butun jahon Sehr-jodu Konfederasiyasi a'zosi ALBUS DAMBLDOR<br><br>Hurmatli mister Potter!<br>Siz «Xogvars» Sehrgarlik va afsungarlik san'ati maktabiga qabul qilingansiz. Sizni bu haqda xabardor qilish bizga nihoyatda katta quvonch baxsh etadi. O'zingiz bilan olib keladigan zaruriy adabiyot va buyumlar ro'yxati xatga ilova qilingan.<br>Mashg'ulotlar 1 sentyabrь kuni boshlanadi. Javob tariqasida yo'llaydigan boyqushingizni 31 iyuldan kechiktirmaslikni so'raymiz.<br>Samimiy ehtirom ila,<br>direktor o'rinbosari<br>Minerva Makgonagall<br><br>Garrining hayolida lop-lop etib yorilgan mushaklar kabi har xil savollar tug'ila boshladi, biroq ularni qay izchillikda berishga boshi qotdi. Bir oz o'ylangach, nihoyat:<br>- «Javob tariqasida yo'llaydigan boyqushingiz» deganini qanday tushunish kerak? - g'o'ldiradi u.<br>- E, ha, esim qursin, sal bo'lsa unutib qo'yibman-ku! - xitob qildi Xagrid yuk ortilgan ot aravani ursa ag'darib yuborguday kuch bilan peshonasiga bir urib.<br>U cho'ntagini titkilab, haqiqiy, tirik, hurpayib ketgan boyqush, uzun pat-qalam va pergament o'ramini chiqardi. Tirishganidan tilini chiqarib olgancha, Garri teskarisiga o'qib turgan aji-buji xat yozdi:<br><br>Hurmatli professor Dambldor!<br>Xatni Garriga topshirdim.<br>Ertaga bozorga chiqamiz.<br>Ob-havo dahshat.<br>Umid qilaman-ki, Siz sog'-salomatsiz.<br>Xagrid.<br><br>Xagrid nomani o'rab, boyqushga uzatdi va o'rnidan turib, eshik oldiga yaqinlashdi-da, tumshug'iga xat siqib olgan qushni po'rtanaga qarata uloqtirib yubordi. Shundan so'ng, xuddi dahlizda turgan telefon orqali kim bilandir gaplashib olgan kishi kabi ortga, divanga qaytib o'tirdi.<br>Garri esa Xagridning harakatlariga qarab og'zi katta ochilib qolganini payqagach, yopib oldi.<br>- Xo'sh, biz nima haqida gaplashib turgan edik?<br>Xagrid endi gap boshlagan edi ham-ki, bo'zargan yuziga haligacha qon kelmagan Vernon amaki jahl ila kamin yoritib turgan joyga chiqib ovoz ko'targanday bo'ldi:<br>- U bormaydi.<br>Xagrid changitib so'kinib oldi-da, pisand qilmay:<br>- Kim to'sqinlik qilsa ham, har qalay senday magl to'sqinlik qila olmaydi.<br>- Kim? - qiziqib so'radi Garri.<br>- Magl. Sehrgar bo'lmagan har qanday kishini biz shunday deb ataymiz, - tushuntirgan bo'ldi Xagrid, - Ha, do'stim, omading chopmadi, magllar qo'lida o'sding. Mana bunga o'xshaganlarini esa kunduz kuni chiroq yoqib qidirsang ham topa olmaysan.<br>- Uni oilamizga qabul qilib olganimizda, bunday bema'nigarchilikka chek qo'yamiz, deb ont ichganmiz. Qarang-a, sehrgar emish!<br>- Bilardingiz-mi? - hayron bo'lib so'radi bola, - Sehrgarligimni bilardingiz-mi?<br>- Bilardingiz-mi?! - kutilmaganda chiyillab qoldi Petunьya xola, - Bilmay bo'ladimi! Albatta, bilardik! Uch karra la'nati singilcham tuqqan senday bola kim ham bo'lar edi! U ham, bir vaqtlar shunday xat olib, o'sha maktabga yo'l olgan. Uyga faqat ta'tilga kelib yurgan! Doimo cho'ntagida baqaning uvuldirig'ini olib yurar, chashkalarimiz hamisha kalamushga aylanib qolar edi! Uni qandaydir... telba ekanligini faqat mengina bilar edim! Ota-onamiz-chi, maftun! Lilimiz unday, Lilimiz bunday. Oilada, qarang-ki, jodugar tug'ilibdi!<br>Xola bir oz nafasini rostlab olib, davom etdi. Ko'p yillardan buyon gapirib, ichini bo'shatib olish istagida yurgani ayon sezilib turibdi.<br>- Vaqt o'tib, anavi mudhish Potter bilan tanishib oldi-da, gum bo'ldi. Turmush qurishdi. Hech qancha o'tmay sen tug'ilding. Biror-bir shubha yo'q-ki, sen ham xuddi... o'shalarga o'xshab... g'alati... telba bo'lib o'sasan. Keyin-chi, marhamat, singilcham o'zini o'ldirishlariga yo'l qo'yib o'tiribdi. Bizga esa oling-marhamat – sehrgarcha!<br>- O'ldirishlariga yo'l qo'ydi? - o'zini bazo'r qo'lga oldi rangi oqargan Garri, - Siz ularni avtomobil halokatiga duchor bo'lishgan, degan edingiz-ku?!<br>- AVTOMOBIL HALOKATI?!<br>G'azabining cheki ko'rinmayotgan Xagridning nafrati shundoq ham o'takasi yorilar darajaga kelib qolgan Dursllarni kulba burchagiga biqinib olishga majbur qildi.<br>- Lili bilan Jeymsni qanaqangi avtomobil halokati o'ldira olishini bilishni istar edim! Qanday ablahlik! Bemazagarchilik! Garri Potter o'zi haqida o'zi bilmasa-ya! Axir bizda endigina tuxumdan chiqqan har qanday bolakay uning tarixini yoddan aytib bera oladi-ku!<br>- Nima?... Qaerdan?... Nega? - so'ray boshladi Garri.<br>Og'zidan chiqib ketgan gapidan xijolat chekkan Xagridning yuzidagi g'azabdan asar ham qolmay, bezovtalana boshladi.<br>- Bunaqa bo'lishini kutmagan edim, - dedi u past ovoz bilan, nima qilishini bilmay boshi qotib, - Dambldor ogohlantirgan edi-ya meni... sen bilan muloqot... bir oz qiyin kechishini. Haqiqatan ham hech narsa bilmas ekansan-ku. Eh Garri, Garri... Nima qilishni ham bilmay qoldim. Senga bor gapni aytib berib, yaxshi ish qilgan bo'lamanmi, yomonlik qilib qo'yaman-mi, boshim qotdi. Kimdir aytib berishi kerak-ku senga. Axir «Xogvars»ga dunyo bexabar so'takka o'xshab bormaysan-ku, har qalay.<br>U Dursllar tomon nihoyatda xunuk qarab qo'ydi.<br>- Sizlar ham eshitib qo'ysalaring foydadan xoli bo'lmaydi... To'g'risini aytganda o'zim ham bor gapning hammasini bilmayman. Juda qorong'i hikoya...<br>U o'tirib oldi-da, gulxanga tikilib qoldi, so'ngra:<br>- Chamasi gapni ismi... ha, yo'q... sizlar bunday ismni hayotda eshitmagansizlar-ku, dahshat, bizda esa hamma biladi...<br>- Kimni?<br>- E... ismini tilga olishni istamayman. Hech kim istamaydi.<br>- Nega?<br>- Baloga, nega bo'lardi! Turqi xunuk maxluqqa o'xshash edi. Qo'rqishadi undan, o'shanga! Hozirgacha qo'rqishadi. Jin ursin uni, qiyin... Eshit Garri, qachonlardir bir sehrgar bo'lgan. Xullas u yomon... yovuz bo'lgan. Shunday yovuz bo'lganki, undan o'tadigani bo'lmagan. Uning ismi... - Xagrid yutinib qo'ydi, ismni aytishga tili aylanmadi.<br>- Balki yozib berarsiz? - taklif kiritdi Garri.<br>- Yo'g'e, yozsang yanada yomon bo'ladi. Xo'p, mayli, Voldemort, - Xagrid seskanib ketdi, - Bo'ldi bu ismni takrorlashga majbur qilma meni... Xullas, ana o'sha... sehrgar, taxminan yigirma yil muqaddam o'z atrofiga tarafdor o'quvchilarni to'play boshlagan. Topib to'plagan ham. Ba'zi o'quvchilar qo'rqishganidan tarafdor bo'lsa, ayrimlari uning hukmi zo'rligidan suykalishgan. Hukmi esa etarlicha qudratli bo'lgan. Ola-g'ovur davr edi, Garri. Kim kimga ishonishi kerakligini hech kim bilmaydi. Musofirlar bilan do'st tutinishga hech kimning yuragi betlamaydi... Har xil qo'rqinchli voqealar bo'lib turar edi. Asta-sekin uning qo'li baland kelib, g'alaba ketidan g'alaba qozona boshladi. Shunisi ayonki, kim unga qarshilik ko'rsatsa yoki bosh ko'tarishga urinsa, o'ldirar edi. O'ldirganda ham, juda mudhish o'ldirar edi. Hukmi o'tmaydigan bittagina xavfsiz joy qolgan, u ham bo'lsa, «Xogvars». Chamasi, O'zingiz-Bilasiz-Kim faqat Dambldordan qo'rqar edi. Maktabni zabt etishga, jilla bo'lmasa o'sha davrda, jur'ati etmadi.<br>- Xo'sh... endi ota-onang haqida... Ota-onang men bilgan eng zo'r sehrgar va afsungarlar sirasiga kiradi. Ular «Xogvars»ning sara o'quvchilari bo'lishgan. Nima uchun O'zingiz-Bilasiz-Kim ularni biror marotaba bo'lsin, o'z tomoniga og'dirishga urinib ko'rmagan?... Chamasi u, ota-onang yovuz kuchlar tomonga o'tishmasligini fahmlagan. Ota-onang Dambldor tarafdorlari bo'lishgan, tushunyapsan-mi? Ehtimol o'sha safar ularni ko'ndirmoqchi... balki... yo'lidagi g'ov sifatida bartaraf etmoqchi bo'lgandir, kim biladi... O'n yil oldin, Xellouin kuni, o'sha ablah sizlar yashagan qishloqqa qadam ranjida qilgan. Sen endigina bir yoshga to'lgan uvoqqina go'dak eding. U uylaringga kirdi-da... <br>Birdan Xagridning dami ichiga tushib ketdi. Cho'ntagidan kir dastro'mol chiqarib, quvurdan chiqqan tovush kabi tovush chiqarib, burun qoqdi.<br>- Ma'zur sanang, - dedi manqalanib, - Haligacha g'am-anduh chekaman. Ota-onangni juda yaxshi ko'rar edim. Ularni juda xushxulq kishilar bo'lishgan. O'sha maraz, O'zing-Bilasan-Kim ota-onangni nobud qildi. Keyin esa ehtimol guvoh qolmasligi uchundir, balki odam o'ldirish unga yoqib qolgani uchunmi, seni ham o'ldirmoqchi bo'ldi, ablah. Masalaning jumboqligi ham shundaki, seni o'ldirish qo'lidan kelmadi! Peshonangdagi chandiq nima sababdan paydo bo'lganini bilasanmi? Bu qandaydir arzimas yara emas. Bunday chandiq kuchli yovuz afsun tekkanlarda qoladi. Afsun kuchi shu qadar qudratli ediki, na ota-onang, na uylaring omon qoldi. Senga esa bunday kuchli afsun kor qilmadi. Ayni shuning uchun ham juda mashhursan, Garri. U kimga qasd qilgan bo'lsa, omon qolmagan. Axir, o'sha davrdagi qudrati Makkinlar, Bounslar, Prevetlar kabi eng sara sehrgar va afsungarlarni o'ldirib yuborishga etdi. Sen esa istisno, ulardan farqli o'laroq, omon qolding.<br>Garrining hayolida og'riq bilan kechgan qandaydir xotira tiklanib o'tdi. Xagrid hikoyasini tamomlar ekan, bolaning ko'z o'ngida yashil rangli, ko'zni qamashtiradigan chaqmoq oldingidan ham aniq ko'rindi va hayotida ilk bor kuchli, etni junjitgan tarzda yangragan shafqatsiz kulgi eshitganini esladi.<br>- Seni vayrona uydan shaxsan o'zim olib chiqib, mana bularnikiga olib kelganman, - dedi Xagrid, ma'yus termilib.<br>- Bari behuda gap! - xitob qildi Vernon amaki.<br>Uning ovozini eshitgan Garri seskanib ketdi. Dursllarning shu erda ekanligini u umuman unutib qo'ygan ekan. Vernon amakining odatiy manmanligi qaytgan shekilli, Xagridga tahdid solganday qo'lini musht qilib oldi.<br>- Endi gaplarimga quloq sol, yigitcha, - g'azab-la gap boshladi Vernon amaki, - Tabiatingda qandaydir g'ayrioddiylik borligini yaxshi bilaman. Yana shuni bilaman-ki, yaxshigina tayoq esang, bularning barini juda tez unutasan. Ota-onang masalasiga kelsak, ular savdoyi bo'lganliklari aniq. Fikrimcha, ularsiz bu hayot engil o'tadi. Ota-onang o'z qilmishlariga yarasha jazo olishdi. Ular apoq-chapoq bo'lib olishgan jamiki jodugarlardan nimani ham kutish mumkin. Ogohlantirgan edim, ularni. Ertami-kechmi, shu ko'yga tushishlarini aytgan edim. Ajab ish bo'libdi...<br>Vernon amakining so'nggi so'zlarini eshitgan Xagrid bardosh bera olmay, o'rnidan irg'ib turdi. Plashi ostidan eskirib ketgan pushti soyabonini qo'liga oldi-da, Vernon amakiga o'qtagancha dona-dona qilib:<br>- Ogohlantirib qo'yay, Dursl, ogohlantirib qo'yay, yana bir og'iz ortiqcha so'z aytadigan bo'lsang...<br>Soyabon tig'iga kiydirib qo'yilish xavfi bilan yuzma-yuz kelgan Vernon amakining mardligi shu zahoti barham topdi. U asta sekin devorga qapishib olib, unini o'chirdi.<br>- Shundoq bo'lsin, - degancha, og'ir nafas olgan Xagrid divanga qaytib o'tirdi. Bu safar bechora divan ergacha egilib ketdi.<br>Garri esa yangi va yangi savollarni tayyorlab qo'ygan.<br>- Volde... ya'ni O'zingiz-Bilasiz-Kimga nima qildi?<br>- Yaxshi savol bo'ldi-yu, Garri, biroq javobi qiyin. Unga nima bo'lganligini bilmayman. Gum bo'ldi. Seni o'ldirishga uringan o'sha kechaning o'zida er yutganday yo'q bo'lib ketdi. Ayni shu sababli ham sen yanada mashhur bo'lib ketding. Uqding-mi, jumboqlar ichra jumboq ayni shunda... Axir u o'sha kezlarda borgan sari qudratli bo'lib, hukmi zo'rayib borayotgan edi. Nega endi shunday paytda yo'qolib qolishi kerak?<br>Xagrid bir oz o'ylanib qoldi. <br>- Ba'zilar uni o'lganga chiqarishgan, - davom etdi u, - Bo'lmag'ur gap! Kishi o'lishi uchun kam deganda odam bo'lishi kerak. U esa odam-podam emas edi. Ayrimlar uni shu atrofda kezib, qandaydir payt poylab yuribdi, deyishadi. Bunday mish-mish gaplarga ham bovar qilmayman. Uning sobiq tarafdorlari oramizga qaytishdi. Emishki, aql-xushlari xiralashib qolibdi. Agar uning hayotga qaytishini aniq bilishganlarida, bunday kaslar oramizga qaytmagan bo'lar edilar.<br>- Fikrimcha, u tirik, qaergadir bekinib olgan. Sehri barham topgan bo'lib, kurasha olmaydigan juda zaif holatga tushib qolgan... Senda nimadir borki, Garri, uni yakson qilib yuborgansan. O'sha tunda, kim biladi deysan, umuman kutilmagan hodisa sodir bo'lgan-u, tabiatingdagi allaqanday tilsim uni yanchib tashlagan.<br>Xagrid Garriga o'zgacha iliqlik va ehtirom ila qarab qo'ydi. Garri esa o'zini mamnun his etish o'rniga, mana bu holat, eshitayotgan so'zlari qandaydir dahshatli anglashilmovchilik ekanligiga ishonch hosil qila boshladi. U sehrgar?! Bo'lishi mumkin emas! Dudli uni bir umr qiynab kelgan, xolasi bilan amakisi esa zulm o'tkazishini qo'ymagan bo'lsa, qanaqa sehrgar bo'lsin? Agar sehrgar bo'lsa, nega har safar bufetga qamab qo'yishgan Dursllarni qurbaqaga aylantirib qo'ymadi? Agar u qachonlardir jahondagi eng qudratli sehrgarni engishga muvaffaq bo'la olgan bo'lsa, nega unda Dudli uni futbol koptogi singari hanuzgacha tepib yuradi?<br>- Xagrid, - nihoyat gap boshladi u, - Menimcha Siz yanglishyapsiz. Men sehrgar emasman.<br>- Sehrgar emasman degin? - hiringlab qo'ydi Xagrid, Garrini hayron qoldirib, - Seni istaking bilan, aytaylik jahling chiqqan yoki qattiq cho'chiganingda, hech narsa ro'y bermagan demoqchimisan?<br>Garri kaminda yonayotgan olovga qaradi. Qiziq savol... Haqiqatan ham barcha g'alati hodisalar aynan nimadandir xafa bo'lgan yoki jahli chiqqan hollarda ro'y bergan edi-ku... Dudlining og'aynilari quvib, ta'qib qilishganda kishi etmas joyda paydo bo'lib qolishi-chi... Dahshatli qiyofaga kelib qolgan darajada olib tashlangan sochi shu zahoti o'sib, o'z holatiga kelib qolgan emas-mi. So'nggi voqeani olaylik. Hayvonot bog'ida jonini og'ritib urgan Dudlidan shu onning o'zida qasos olmadi-mi? Oyna devor ortidagi boa-konstriktorni Garrining o'zi, nima qilayotganini idrok etmagan holda chiqarib yuborgan emas-mi?<br>Garri Xagridga qarab, quvonchdan yashnab ketayotganini ko'rdi.<br>- Xo'sh? Endi his etding-mi? - dedi ko'zini qisib qo'ygan Xagrid, - Garri Potter sehrgar emas emish! Ha! Shoshmay tur, sen hali «Xogvars»ning faxriga aylanasan.<br>Biroq Vernon amaki osonlikcha taslim bo'ladiganlardan emas.<br>- «Xogvars»ga bormaydi dedim shekilli? - vishilladi u, - Bola «Beton devorlar»ga boradi va buning uchun vaqti kelib mendan minnatdor ham bo'ladi. O'qiganman xatlaringni. Buni qarang-a, unga allaqanday afsunlar kitobimi, sehrli tayoqcha kerak ekanmi-ey, yana...<br>- Agar unga biror narsa kerak bo'lsa, senga o'xshash magl nusxa xalal bera olmasligi muqarrar, - hayqirdi Xagrid, - Lili bilan Jeyms Potterlarning o'g'lini «Xogvars»ga yubormas emish! Aqlingni eb qo'yibsan Dursl. Axir bu bola tug'ilishi bilan maktab o'quvchilarining ro'yxatiga kiritib qo'yilgan-ku, tentak. U dunyodagi sehrgarlik va afsungarlik san'ati maktablari orasidagi eng sara maktabga boradi. Etti yildan so'ng o'zini o'zi tanimay qoladi. O'ziga o'xshagan bolalar bilan tahsil ko'radi. Eng mashhur sehrgarning qo'lida, kimsan – Albus Dambl...<br>- ALLAQANDAY MIYaSINI EGAN QARI AHMOQ HAR QANDAY BEMA'NI JODUGARLIK QILIQLARIGA O'QITIShI UChUN MEN BIR TIYIN BO'LSIN, TO'LAMAYMAN! - hangrab yubordi Vernon amaki.<br>Biroq u haddan oshirib yubordi. Xagrid soyabonini qo'liga olib, uning boshi uzra aylantira ketdi.<br>- MENI OLDIMDA ALBUS DAMBLDORNI HAQORAT QILIShGA QANDAY JUR'AT ETDING? <br>Xagrid qulochkashlagancha soyabonini quyi solib, uchini Dudliga qaratgan edi ham-ki, lop etib binafsha yog'du ko'rindi. Shundan so'ng, portlagan mushak bilan metallning g'ijirlashi aralash tovush eshitilib, bir soniya o'tgach, Dudli, joni og'riganidan, qo'lini yog' bosgan yo'g'on dumbasiga siqib olganicha, turgan joyida sakray ketdi. Orqa o'girganida ishtonining yirtig'idan bo'rtib chiqqan cho'chqa dumining gajagi ko'rindi.<br>Vernon amaki dodlab yubordi. U Petunьya xola bilan Dudlini boshqa xonaga sudrab, Xagridga o'qraygancha, eshikni ichkaridan yopib qo'ydi.<br>Xagrid soyabonga qarab, soqolini siladi.<br>- O'zimni qo'lga olishim kerak, - to'ng'illab qo'ydi u, makrli qiyofa yasab, - E, bari-bir ish bermadi. Cho'chqaga aylantirib qo'ymoqchi edim uni, biroq shundoq ham cho'chqa ekan, ortiqcha urinishga hojat bo'lmadi. Bu haqda «Xogvars»da gapirib yurmagin, xo'pmi, - shunchaki aytib qo'yganday bo'ldi u, paxmoq qoshlari ostidan Garriga qarab, - Men... menga... nima desam bo'lar ekan... Sehr-jodu bilan shug'ullanish mumkin emas, tushunyapsan-mi. To'g'ri, seni qidirib topish, xabar etkazish kabi ba'zi ishlar uchun ayrim narsalarga ruxsat berilgan, biroq... Bir oz qizishib ketdim shekilli...<br>- Nima uchun sizga sehr-jodu bilan shug'ullanish mumkin emas?<br>- Sen so'rama, men aytmay. Men ham bir vaqtlar «Xogvars»da o'qiganman, ammo rostini aytsam meni... Meni uchinchi sinfda o'qiyotganimda maktab o'quvchilarining ro'yxatidan chetlatishgan. Sehrli tayoqchamni esa ikki bo'lib yuborishgan. Xullas, ishlar joyida.</p><br> 



</div></main>

    <script src="../js/script.js"></script>
</body>
</html>