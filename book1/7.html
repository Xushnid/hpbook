<!DOCTYPE html>
<html lang="uz">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>" SARALOVChI ShLYaPA"</title>
    <link rel="stylesheet" href="../css/styles.css">
</head>
<body class="light-mode text-medium">
    <div id="dynamicHeaderContainer">
    <!-- Bu boshqaruv panelini ochadigan kichik tugma (o'ng tomonda) -->
    <button id="headerToggleBtn" class="nav-btn">
        <!-- Menu (Gamburger) ikonkasi -->
        <svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="3" y1="12" x2="21" y2="12"></line><line x1="3" y1="6" x2="21" y2="6"></line><line x1="3" y1="18" x2="21" y2="18"></line></svg>
    </button>
    <!-- Kengayganda paydo bo'ladigan asosiy panel -->
    <div class="header-content">
        <!-- Chap guruh -->
        <div class="nav-group">
            <button class="nav-btn" id="prevBtn" title="Orqaga">
                <!-- Orqaga strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="15 18 9 12 15 6"></polyline></svg>
            </button>
            <button class="nav-btn" id="tocBtn" title="Mundarija">
                <!-- Mundarija (List) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M8 6h13M8 12h13M8 18h13M3 6h.01M3 12h.01M3 18h.01"></path></svg>
            </button>
        </div>
                <!-- Markaziy guruh -->
        <div class="nav-group">
            <button class="nav-btn" id="zoomOut" title="Shriftni kichraytirish">
                <!-- Zoom Out ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="8" y1="11" x2="14" y2="11"></line></svg>
            </button>
            <button class="nav-btn" id="alphabetBtn" title="Alifboni o'zgartirish">
                 <!-- Tarjima (Alphabet) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 22l4-12 4 12M6 16h4m5-11v11m2-11a4 4 0 0 1 0 8h-2m-3 3h5"></path></svg>
            </button>
            <button class="nav-btn" id="zoomIn" title="Shriftni kattalashtirish">
                <!-- Zoom In ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="11" y1="8" x2="11" y2="14"></line><line x1="8" y1="11" x2="14" y2="11"></line></svg>
            </button>
        </div>
                <!-- O'ng guruh -->
        <div class="nav-group">
		<div class="audio-controls-global">
                <button class="nav-btn" id="globalAudioPlayPauseBtn" title="Musiqani o'ynatish/to'xtatish">
                    <svg id="globalPlayIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-play"><polygon points="5 3 19 12 5 21 5 3"></polygon></svg>
                    <svg id="globalPauseIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-pause" style="display: none;"><rect x="6" y="4" width="4" height="16"></rect><rect x="14" y="4" width="4" height="16"></rect></svg>
                </button>
            </div>
		
		
            <button class="nav-btn" id="themeBtn" title="Rejimni o'zgartirish">
                <!-- Rejim (Palitra) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M12 2.69l5.66 5.66a8 8 0 1 1-11.31 0z"></path></svg>
            </button>
            <button class="nav-btn" id="nextBtn" title="Keyingi">
                <!-- Keyingi strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="9 18 15 12 9 6"></polyline></svg>
            </button>
            <button class="nav-btn" id="closeHeaderBtn" title="Yopish">
                <!-- Yopish (X) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="18" y1="6" x2="6" y2="18"></line><line x1="6" y1="6" x2="18" y2="18"></line></svg>
            </button>
        </div>
    </div>
</div>

    <main class="main-content">
        <div class="chapter-content">

<h1 align="center"><i style="color:#d85030;">Bob-7.</i>" SARALOVChI ShLYaPA" </h1>
<p>Shu zahoti darvoza ochilib, ostonada zumrad-zangori rido kiygan, baland bo'yli qora sochli afsungar ayol ko'rindi. Uning nihoyatda jiddiy qiyofasini ko'rgan Garrining hayoliga negadir, ushbu ayolga gap qaytarmagan ma'qul degan o'y keldi.<br>- Professor Makgonagall, birinchi sinf o'quvchilari etkazib keltirildi, - bildiruv berdi Xagrid.<br>- Minnatdorman, Xagrid. Rahmat. Ularni o'zim boshlab kiraman.<br>Ayol darvozani katta ochdi. Bolalar kirgan vestibyul shu qadar katta ediki, unga Dursllarning uyi but-butunligicha sig'ib ketishiga shubha yo'q. Vestibyulning tosh devorlari «Gringotts» devorlari kabi mash'alalar vositasida yoritilgan, shifti, bemalol tomosha qiladigan darajada baland, yuqoriga olib chiqadigan hashamatli marmar zinapoya esa muhtasham yaltirab turibdi.<br>Bolalar, toshdan terilgan polga tantanavor qadam qo'ygancha, vestibyul orqali yurib professor Makgonagall ortidan ergashib borishdi. O'ng tomondagi eshik ortida yuzlab bo'g'iq ovozlar eshitildi. Yuqori sinf o'quvchilari yig'ilib bo'lishgan chamasi, xayoldan o'tkazdi Garri. Biroq professor Makgonagall bolalarni markaziy zaldan naridagi bo'sh xonaga etakladi. Bolalar bir-biriga, oddiy vaziyatdan ko'ra yanada jipslashib olgancha, g'uj to'planib olib, tevarak-atrofga esankirab nazar solib, alanglashdi.<br>- «Xogvars»ga xush kelibsiz, - qutladi professor Makgonagall, - Hozir, yangi o'quv yili boshlanishi munosabati bilan rasmiy ziyofat boshlanadi. Biroq Katta Zalda yozilgan bayram dasturxoni atrofiga o'tirishingizdan oldin sizlarni kollejlarga taqsimlab chiqmoq darkor. O'tkaziladigan saralash taomili – maktabimizdagi eng muhim marosimlardan biri sanaladi. Negaki, maktab dargohida ekansiz, sizning kollejingiz – sizning oilangiz demakdir. Siz o'z kollejingiz binosida tahsil ko'rasiz, o'z kollejingiz yotoqxonasida uxlaysiz, bo'sh vaqtingizni ham o'z kollejingizning umumiy mehmonxonasida o'tkazasiz.<br>Professor Makgonagall bolalarga diqqat bilan nazar solib chiqdi.<br>- Maktabimizda, - davom etdi u, - to'rtta kollej bo'lib, ular «Griffindor», «Xufflpuff», «Ravenklo» va «Slizerin» deb nomlanadi. Har bir kollej o'zining juda qiziqarli va ulug'vor tarixiga ega. Ularning har birini mashhur sehrgarlar, atoqli afsungarlar, o'z davrida tahsil ko'rib, tamomlashgan. «Xogvars»da ekansiz erishgan har qanday yutug'ingiz uchun sizning kollejingizga ballarning muayyan miqdori qo'shib boriladi, joriy etilgan qoidalarni har qanday tarzda buzganligingiz uchun esa ballar tegishlicha ayirib boriladi. O'quv yili nihoyasida eng ko'p ball to'plashga erishgan kollej alohida kubok bilan mukofotlanadi. Yodingizda bo'lsin bu nihoyatda nufuzli mukofot sanaladi. Ishonchim komilki, hozir saralab olinadigan har bir o'quvchi o'z kollejining faxriga aylanajak.<br>Aytilgan gap ma'nosi bolalarning ongiga etib borishi uchun bo'lsa kerak, u yana bir oz tanaffus qildi.<br>- Saralash taomili, - davom etdi professor Makgonagall, - Bir necha daqiqadan so'ng, barcha o'quvchi va o'qituvchilar guvohligida boshlanadi. Vaqtni zoe o'tkazmay, marosim boshlangunga qadar tashqi ko'rinishingizni tartibga keltirib olishingizni taklif qilaman.<br>Ayolning nigohi Nevillning ilgagi chap qulog'i ostiga qadar tortilib qolgan ridosi va Ronning kir burnida bir daqiqa ushlanib qoldi. Garri shosha-pisha soch to'g'rilashga kirishib ketdi.<br>- Hamma narsa tayyor bo'lgach, qaytaman, - dedi professor Makgonagall, - Faqat iltimos, shovqin solmang.<br>Afsungar ayol chiqib ketgach, Garri yutinib qo'ydi.<br>- Fakultetlarga qay tarzda taqsimlashadi? - so'radi u, yonida turgan Rondan.<br>- Qandaydir sinovdan o'tkazishsa kerak. Fredning aytishicha, ushbu sinov juda qattiq og'riq bilan o'tar emish. Men uning so'zlariga ishonmayman, u doimo mazax qilib, hazillashgani-hazillashgan.<br>Garrining yuragi tovoniga tushib ketdi. Sinov?! Butun maktabning ko'z o'ngida-ya? Axir u hali biron-bir sehr usulini bilmaydi-ku, endi nima bo'ladi? Maktabga etib kelishlari bilan sinovdan o'tkazishlarini umuman kutmagan. Boshi qotib, atrofga qaradi. Qolganlarni ham shunday vahima bosgan. Yod olgan afsunlari haqida allanarsa pichirlab, qaysi birini so'rab qolishlari mumkinligini taxmin qilib turgan Germiona Grenjerdan boshqa, hamma jim. Hali hech qachon bu qadar asabiylashmagan Garri unga quloq tutmaslikka urindi. Hatto o'qituvchisining yasama sochini noma'lum usul ila ko'k rangga bo'yab qo'yganligi haqida maktab direktori nomidan yozilgan shikoyatni Dursllarga olib kelayotganida ham, bu qadar asabiylashmagan. Garri polga tikilib qoldi. Hozir professor Makgonagall chiqib keladi-da, uni sharmanda qilgani olib kiradi.<br>Ayni shu fursatda shunday bir hodisa ro'y berdiki, Garri, qo'rqib ketganidan erdan sal kam bir metr tepaga sakrab tushdi. Uning orqasida turgan bolalardan bir nechtasi esa yurakni ezib yuboradigan darajada dod solishdi.<br>- Nima bu?!<br>Xonaning orqa devori ichidan kam deganda yigirmata arvoh ketma-ket chiqib qolsa bo'ladimi. Garri, qolgan bolalar kabi, dahshatga tushganidan bo'g'ilib, ovozi chiqmay qoldi. Sadafdek oppoq, yarim shaffof arvohlar bir-biri bilan suhbat qurib borishgancha, bolalarga e'tibor ham qaratmay o'tishdi. Aftidan, arvohlar qandaydir masala yuzasidan bahs qilishmoqda.<br>- Unutish va uzr aylash darkor, - ta'kidladi to'ladan kelgan, past bo'yli rohib arvohi, - Biz unga yana bir karra imkon berishimiz kerak...<br>- Qadrli rohib, axir biz Dryuzgga bor imkonlarni to'la-to'kis havola etmadik-mi? U barchamizga isnod keltirmoqda. Buning ustiga, xabaringiz bor, u tamomila arvoh ham emas... <br>- Ie, sizlar nima qilyapsizlar bu erda? - so'rab qoldi pantalon kiyib, yoqasining chetiga jabo taqib olgan arvoh bolalarga daf'atan e'tibor qaratib (Jabo – to'rdan qilingan burma hoshiya).<br>Hech kim unga javob qaytarmadi.<br>- Yangilar! - xitob qildi Semiz Rohib, hammaga baravar kulib qarar ekan, - Saralash taomili boshlanishini kutib turibsizlar-mi?<br>Bir necha bolalar bosh irg'ishdi.<br>- Umid qilaman-ki, sizlar «Xufflpuff»ga tushasizlar! - tilak bildirdi Rohib, yaqinida turgan bolalarga qarab, - Men o'sha fakultetni tamomlaganman, tushundingiz-mi?<br>- Saflan! - yangradi xonaga qaytib kelgan professor Makgonagallning qat'iy ovozi, - Saralash taomili boshlandi!<br>Arvohlar ham old devor orqali g'oyib bo'lib, xonani tark etishdi.<br>- Saflaning, saf torting, - ildamlatdi professor Makgonagall, - Ortimdan, olg'a.<br>Qo'rqib ketganidan oyoqlari qo'rg'oshin quyganday og'irlashib ketgan Garri, sochi sarg'ish-qum tusli bola ortiga turdi, Ron esa Garrining orqasidan ergashdi. Saf tortgan bolalar qo'shaloq eshik orqali Katta Zalga bo'shashib kirib borishdi. <br>Dunyoda bunday g'aroyib va go'zal joy bo'lishini Garri tasavvur ham qila olmagan. Katta Zal, atrofida yuqori sinf o'quvchilari o'tirishgan to'rtta uzun stol ustida muallaq osilib turgan minglab shamlar vositasida yoritilgan. Stollarga yozilgan dasturxonlar esa oltin idish va qadahlar bilan bezatilgan. Katta Zalning narigi tomonida yana bitta, o'qituvchilar uchun alohida stol o'rnatilgan. Professor Makgonagall birinchi sinf o'quvchilarini ayni o'sha stol tomon ergashtirib borib, o'qituvchilar stoliga orqa o'girib, o'quvchilarga yuzlantirib qo'ydi. Yangi kelganlarga Katta Zaldagi yuzlab o'quvchilarning yuzlari qorong'ilikda arang ko'rinayotgan fonuslarga o'xshab qarab turibdi. Har joy-har joyda bolalarni o'lguday qo'rqitib yuborgan arvohlarning xira kumushga o'xshash sharpalari ko'rinmoqda. Garri o'ziga qaratilgan nigohlardan ko'zini olib qochish uchun yuqoriga yuzlanib, yulduzlar sochib yuborilgan qora baxmalga o'xshash shiftni ko'rdi. Uning qulog'iga Germionaning pichirlab aytgan so'zlari eshitildi:<br>- Shift shunday sehrlanganki, go'yo yulduzlarga to'la haqiqiy samoga o'xshab ketadi. Men bu haqda «Xogvars» tarixi»da o'qigan edim.<br>Bu chindan ham shift yoki osmon ekanligi, «Xogvars» to'g'ridan-to'g'ri kosmosga qarab yo'l olgan-olmaganligini tekshirib ko'rishning iloji yo'q.<br>Professor Makgonagall indamay kelib, birinchi sinf o'quvchilarining qarshisiga to'rt oyoqli kursi, kursi ustiga esa haddan tashqari kir, a'zoyi-badani yamoq bo'lib, rosa eskirib ketgan cho'qqidor shlyapani qo'ydi. Petunьya xola bunday shlyapani uyda saqlashga hech ham rozilik bermagan bo'lar edi, xayoldan o'tkazdi Garri.<br>Ko'zboyloqchilik hunarini namoyon qilib, shlyapa ostidan quyonga o'xshash biron-bir narsa chiqarib berish kerakmikan, dahshatli fikr keldi Garrining hayoliga. Katta Zaldagilar diqqat bilan shlyapaga qarab turganini ko'rib, u ham shlyapaga yuzlandi. Bir necha soniya davomida Katta Zalga mutlaq sukunat cho'kdi. Kutilmaganda shlyapa joyidan qo'zg'alib, chetida og'izga o'xshash teshik hosil bo'lgach, qo'shiq aytishga kirishib ketdi:<br><br>Xunukdirman, ehtimol,<br>Qiyofamni aybsitmang,<br>Menday dono shlyapa yo'q,<br>Qidirib, sarson bo'lmang.<br>Qozon shlyapa yumaloq,<br>Silindrlar uzunchoq,<br>Saralashdek mahorat<br>Ularda yo'q, gapim haq.<br>Men bilmagan sirlar yo'q,<br>Bo'lsin yosh ko'nglingiz to'q,<br>Kiying meni ko'ramiz,<br>Fakultetni bilamiz.<br>«Griffindor»ning yo'lida<br>Faqat mardlar borarlar,<br>Asrlar bo'yi ular<br>Shon-shuhrat qozonarlar.<br>Nodon, ahmoq bo'lsangiz<br>«Xufflpuff»ga bormaysiz,<br>Unda tahsil ko'rganlar<br>Nopokligin bilmaysiz.<br>Keksa, dono «Ravenklo»<br>Aqli tezni oladi,<br>Kim o'qishni yoqtirsa,<br>O'z yo'lini topadi.<br>«Slizerin»ni xohlarsiz<br>Unda ko'p do'st topasiz,<br>Ayyorlik-la barchangiz <br>Maqsadga erishasiz.<br>Keling, kiying, hech qo'rqmang!<br>Hayajonlanmang, qo'ying,<br>Qo'llarim bo'lmasa-da,<br>Ishonchliman men, biling,<br>Siz kursiga o'tiring,<br>O'ylashni menga qo'ying!<br><br>Shlyapa qo'shig'ini tamomlashi hamono Katta Zal qarsaklardan portlab ketguday bo'ldi. Shlyapa to'rtta stolning har biriga alohidadan ta'zim aylab, qimir etmay turib qoldi.<br>- Demak, biz bor-yo'g'i shlyapani kiyib ko'rishimiz kerak xolos ekanda! - shivirlagancha xitob qildi Ron, - Fredni o'ldiraman. Sinov davomida allaqanday mudhish troll bilan yakkama-yakka kurash tushasan, deb yolg'on gapirgan ekan menga! (Troll – Skandinaviya afsonalarida tilga olingan, ko'p ertaklarda uchraydigan maxluq. Trollar, ushbu afsona va ertaklarda, odatda, inson dushmani sifatida, toshga o'xshash tog' ruhlari ko'rinishida tasvirlanadi)<br>Garri asta kulib qo'ydi. Shlyapa kiyib ko'rish, allaqanday, o'zing bilib-bilmaydigan, tushunib-tushunmaydigan afsun o'qib berishga nisbatan oson kechadi, albatta, xayoldan o'tkazdi u, biroq har qalay, bu ish butun maktabning ko'z o'ngida bo'lmagani afzalroq edi. Qo'shiq mazmuniga ko'ra, Shlyapa etarlicha qat'iy talab qo'yadigan ko'rinadi. Garri o'zini mard deb ham, aqli tez deb ham bilmaydi, yana nima edi, ishqilib qolgan talablarga ham to'la-to'kis javob berishiga ishonmaydi. Agar Shlyapa, qo'rqqanidan ko'ngli aynib ketadigan o'quvchilar o'qiydigan kollej haqida kuylaganda, ayni muddao bo'lishi mumkin.<br>- Diqqat! - e'lon qildi, qo'liga uzun pergament o'ramini olib qaytgan professor Makgonagall oldinga chiqib, - Men nomlaringni birma-bir o'qib boraman, sizlar esa saralanishlaring uchun boshlaringga shlyapani kiyib, kursiga o'tirishlaring darkor, - tushuntirdi u, - Abbot, Xanna!<br>Oq sariq sochlarini mayda qilib o'rib olgan qizil yuzli qizaloq qoqilgancha, safdan chiqdi-da, boshiga shlyapani kiyib, kursiga o'tirib oldi. Bir daqiqali tanaffusdan so'ng shlyapaning:<br>- «Xufflpuff!» - degan e'loni eshitildi.<br>O'ng tomondagi stol atrofida o'tirganlar qarsak chalib, qichqirib yuborishdi. Xanna o'sha stol tomon borib, ko'rsatilgan joyga o'tirdi. Garri Semiz Rohibning arvohi qizaloqqa qo'l siltaganini ko'rib qoldi.<br>- Bouns, Sьyuzen!<br>- «Xufflpuff!» - yana baqirdi shlyapa.<br>Qizaloq Sьyuzen chopqilagancha borib, Xannaning yoniga o'tirdi.<br>- But, Terri!<br>- «Ravenklo!»<br>Bu safar chap tomondagi stol atrofidagilar qarsak chalib yuborishdi. Terri ularga yaqin borganida bir necha ravenkloliklar o'rinlaridan turib, bolaning qo'lini siqishdi.<br>Mendi Broklxyorst ham «Ravenklo»ga ravona bo'ldi. Biroq Lavanda Braun ismli qizcha chap tomondagi devor yonida turgan, qarsaklardan ko'tarilib ketishiga sal qolgan «Griffindor» stoliga birinchi bo'lib qo'shilgan yangi o'quvchi qiz bo'ldi. Garri Ronning egizak akalari mushuklarga o'xshab ayyuhannos solishganini eshitdi.<br>Millisent Bichesheyder ismli qizcha esa «Slizerin»ga qabul qilindi. Ehtimol Garri o'z tasavvurlariga haddan ortiq erk berib yuborgandir, biroq «Slizerin» haqida eshitishga ulgurgan shuncha gap-so'zlardan keyin o'sha kollejda tahsil ko'radiganlar yoqimsiz kishilar, degan xulosaga bordi.<br>Uning ko'ngli kuchli aynib, maktabda o'qib yurgan kezlarini, xususan, jismoniy tarbiya darsida har xil o'yin jamoalari qay tarzda tuzilganligini esladi. Uni ma'lum bir jamoaga, odatda, eng oxirida qabul qilishar edi. Bunga Garrining yomon o'ynashi emas bezori Dudli Garrining o'yinini hamma yoqtirar ekan, degan xayolga bormasligi asosiy sabab bo'lgan edi.<br>- Finch-Fletchi, Jastin!<br>- «Xufflpuff!»<br>Shlyapa kollej nomini, ba'zan kursiga navbatdagi o'quvchi o'tirishi hamono e'lon qilayotgani, ba'zan esa ma'lum vaqt o'ylab ko'rgach, qaror qabul qilayotgani kuzatildi. Safda, Garrining oldida turgan Simus Finnigan ismli sochi sarg'ish-qum rang bola kursida qariyb bir daqiqa o'tirgandan so'nggina, shlyapa uni «Griffindor»ga tayinladi.<br>- Grenjer, Germiona!<br>Germiona kursi tomon deyarli yugurgancha oshiqib, shlyapani ishtiyoq bilan chakkasiga qadar tushirib, kiyib oldi.<br>- «Griffindor!» - qichqirdi shlyapa.<br>E'lonni eshitgan Ron ingrab yubordi.<br>Kutilmaganda Garrining xayoliga kelgan o'y, asabiylashgan kishining xayoli kabi sarosimaga solib qo'ydi. Agar mana bu Saralovchi shlyapa uni «Xogvars»ga nomunosib deb topsa nima bo'ladi? Agar professor Makgonagall kelib, uning boshidagi shlyapani shartta echib, qandaydir anglashilmovchilik ro'y beribdi, stansiyaga qaytib ketganing ma'qul degunga qadar boshidagi shlyapa bilan kursida o'tiraversa, nima bo'ladi?<br>Qurbaqasini doimo yo'qotib yurgan Nevill Longbottom kursi tomon yurib, erga qulab tushdi. Shlyapa Nevillni qayoqqa tayinlashni uzoq o'ylab qoldi. Nihoyat u, «Griffindor!» kollejini e'lon qildi. Nevill o'rnidan turib, boshidagi shlyapa bilan kursidan nari ketib qoldi va zalda o'tirganlarning baland qahqahalari ostida yonbosh yurib, shlyapani Morag Mak Dugalga uzatishiga to'g'ri keldi.<br>O'z ismini eshitgan Malfoy g'urur-la oldinga chiqdi. Uning istagi shu zahoti vojib bo'ldi. Boshiga hali etib bormagan bechora shlyapa «Slizerin!» degancha qichqirib yubordi.<br>O'zidan o'zi cheksiz minnatdor Malfoy, «tana qo'riqchilari» Krabbe bilan Goyl yoniga qaytdi.<br>Safdagi bolalar soni tobora kamayib bormoqda.<br>«Mun»... «Nott»... «Parkinson»... egizak qizaloqlar «Patil» va «Petil»... ulardan keyin «Salli-Enn Perks» va nihoyat:<br>- Potter, Garri!<br>Uning nomi talaffuz etilib, safdan chiqishi hamono:<br>- Ismini nima dedi? - baralla so'radi Katta Zalda o'tirgan o'quvchilarning deyarli barchasi, - Potter dedi-mi? Bu o'sha Garri Potter-mi?<br>Boshiga kiydirilgan shlyapa ko'zini bekitib qo'yishidan oldin Garri, Katta Zalda o'tirgan jamiki odamlar o'rnidan qalqib tik turib olishgani, arvohlar esa atrofini o'rab olishganini ko'rib qoldi. Navbatdagi fursatda shlyapaning qora astari ko'zini to'sgach, taqdirini hal etadigan e'lonni kutdi. Katta Zalga suv quygan kabi sukunat cho'kdi.<br>- Hmm, - eshitildi Garrining qulog'iga past ovoz, - Qiyin holat. Nihoyatda murakkab vazifa. Juda mard ekanligi yaqqol bilinib turibdi. Zehni ham o'tkir, iste'dodning o'zginasi-ya. E Xudoyim, o'zini namoyon etishga bo'lgan ishtiyog'ini aytmaysiz-mi, aynan shunisi qiziqda. Qayoqqa yo'llasam ekan seni?<br>- Faqat «Slizerin»ga emas, «Slizerin»ga emas, - ichida iltijo qila boshladi Garri, kursi chetini mahkam ushlab olgancha.<br>- «Slizerin»ga emas degin? - so'radi past eshitilayotgan ovoz, - Ishonching komilmi? Sen u erda buyuk sehrgar bo'lib etishishing mumkin. Buning uchun tabiatingda etarlicha qobiliyat bor. «Slizerin» esa seni shuhrat cho'qqisiga olib chiqadi. Bunga hech qanday shubha yo'q. Istamaysan? Yo'q? Nima ham derdim, ishonching komil ekan – «Griffindor»ga borasan!<br>Shlyapa so'nggi so'zlarni butun Katta Zalni boshiga ko'tarib qichqirdi. Garri shlyapani echib, oyoqlari qaltiragancha, o'zini go'yo elkasidan tog' ag'anaganday his etib, «Griffindor» stoli tomon yo'l oldi. Har qalay maktabga qabul qilishdi, buning ustiga «Slizerin»ga yuborishmadi. O'zini nihoyatda baxtiyor his etganidan, uni butun Katta Zal bor kuchi bilan olqishlayotganini payqamay qolibdi. Sinfboshi Persi o'rnidan turib, Garrini qarshi olgancha, qo'lini siqdi. Egizak Ueslilar esa chiranib: <br>- Potter biz bilan! Potter biz bilan! - degancha, jon-jahd bilan ayyuhannos solishdi. <br>Garri jabo taqib olgan arvohning qarshisiga kelib o'tirdi. Arvoh Garrining qo'liga engil urib qo'ydi. Bola qo'lini bir chelak muzday suvga botirib olganday bo'ldi.<br>Ana endi Mo''tabar Stolga razm solib qarash mumkin. Stolning Garriga yaqin chetida Xagrid o'tiribdi. Xagrid Garrining nigohini tutib olgach, ikka qo'lining bosh barmoqlarini ko'tarib ko'rsatdi. Garri tabassum-la javob qaytardi. Mo''tabar Stol markazidagi oltindan tayyorlangan katta taxtda esa Albus Dambldor o'tiribdi. Poezddagi shokobaqa dastasi ichidan chiqqan suratni eslagan Garri Dambldorni darhol tanidi. Dambldorning butun Zalda yagona kumush boshi arvohlarning tanalari kabi yaltirab ko'rinmoqda. Garri «Teshik qozon»da uchratgan asabiy professor Belkani ham tanidi. To'q qizil sallasi uni g'alati, jo'yasiz ko'rsatmoqda.<br>Bu vaqtga kelib, safda bor-yo'q to'rt nafar saralanmagan bola qoldi. Bo'yi Rondan ham novcha Tomas Din «Griffindor»ga qabul qilinib, Garrining yoniga kelib o'tirdi. Tyurpin Liza ismli qizaloq «Ravenklo»ga yo'llandi va shundan so'ng, navbat Ronga etdi. Bechoraning yuzi allaqachon och yashil bo'lib qolgan. Garri stol ostidagi barmoqlarini nasroniy irimga amal qilgancha, chalishtirib oldi. Soniya o'tgach, shlyapa: «Griffindor!» deb, baqirib yubordi.<br>Garri o'rtog'i yonidagi kursiga kelib, o'zini kursiga tashlanganiga qadar uning sharafiga qarsak chalib turdi. <br>- Juda yaxshi, Ron, barakalla, - dedi hashamatlilik bilan Persi Uesli, Sabini Bleyz «Slizerin»ga tayinlangani e'lon qilinganida.<br>Nihoyat professor Makgonagall pergamentni o'rab, Saralovchi shlyapani qo'liga olgancha, nari ketdi.<br>Garri stol ustida turgan bo'sh tilla likopga qarab, qorni ochganligini his etdi. Poezdda egan qovoq pechenьelar, uning hayotida yuz yil burun bo'lgan edi go'yo.<br>Sevinchdan porlab turgani sezilayotgan Albus Dambldor o'rnidan turib, o'quvchilarga yuzlangancha qo'llarini keng ochdi. Ushbu Katta Zalda bola to'plangani, uning hayotidagi eng baxtiyor kunday edi, chamasi.<br>- Xush kelibsiz! - xitob qildi u, - «Xogvars»ning yangi o'quv yiliga kelganingiz bilan barchangizni qutlayman! Ziyofat boshlashdan oldin bir og'iz so'z aytmoqchiman sizga. U ham bo'lsa: Tyutya! Reva! Rvaklya! Sap! Rahmat!<br>Dambldor joyiga o'tirdi. Katta Zalda o'tirganlar shodiyona qichqirib, qarsak chaldi. Biroq Dambldordan ko'zini uzmagan Garri nimadan xursand bo'lish kerakligini tushunmadi.<br>- Tomi joyidami? - gumonsirab murojaat qildi Persiga qarab.<br>- Tomi joyidami, deysanmi? - hayron bo'lib so'radi Persi, - U avliyo! Jahonning eng zo'r sehrgari! Biroq sen qaysidir ma'noda haqsan, tomi haqiqatan ham batamom joyida emas. Kartoshka solib beray-mi?! <br>Nigohini stolga qaratgan Garrining og'zi hayratdan lang ochilib qoldi. Hozirgina bo'm-bo'sh turgan tilla idishlar Dambldorning tushunarsiz so'zlari ila turli-tuman taomlar bilan to'lib-toshganidan stol sinib ketguday bo'lib qolibdi. Bola hayoti davomida bu qadar mazali taomlarning bir stolda, bir vaqtda bo'lishini muqaddam ko'rmagan: rostbif, qovurilgan jo'ja, cho'chqa bilan buzoqning to'qmoqlab yumshatilgan go'shti, sosiskalar, bekon, steyk, qovurilgan kartoshka, qaynatib pishirilgan kartoshka, fri usulida qovurilgan kartoshka, Yorkshir pudinggi, no'xat, sabzi, qayla, ketchup va nima uchun dasturxonga qo'yilganligini idrok etish qiyin bo'lgan yalpizta'm obakidandon. Bularning bari uning ixtiyoriga havola etilgan (Rostbif – molning biqin go'shtidan tayyorlangan qovurma. Bekon – yosh cho'chqaning tuzlangan (dudlangan) nimtasi. Steyk – ko'ndalang kesilib, qovurilgan yirik go'sht bo'lagi. Yorkshir pudinggi – guruch va boshqa yormalardan tvorog va mevalar qo'shib tovada pishirilgan ovqat).<br>Umuman aytganda, Dursllar Garrini och qoldirib, sillasini quritishmagan, albatta. Biroq bola, o'sha xonadonda biror marotaba bo'lsin, qorni to'yib ovqatlanmagan. Bundan tashqari, dasturxonda Garrini qiziqtirgan har qanday narsani Dudli, garchi egisi kelmay, bo'kib qolganidan ko'ngli aynib turgan bo'lsa ham, changallab oladi. Garri, obakidandondan tashqari, stoldagi taomlarning hammasidan oz-ozdan solib, likopini simiga qadar to'ldirib oldi. Taomlar juda mazali ekan.<br>- Ko'rinishi yomon emas, - dedi steykni g'ajishga kirishgan Garriga qarab turgan jaboli arvoh ma'yus ohangda.<br>- Siz-chi, emaysizmi yoki man etilganmi?...<br>- Men so'nggi bor to'rt yuz yil muqaddam ovqatlanganman, - javob qaytardi arvoh, - Ovqatlanishimga hojat yo'q, biroq ochig'ini aytganda, busiz zerikarli bo'lar ekan. Chamasi, o'zimni tanishtirmadim, a? Ser Nikolas de Mimsi-Porpinьon, xizmatingizga muntazirman. Qarorgohim «Griffindor» minorasida.<br>- Sizning kimligingizni bilaman! - kutilmaganda fikr bildirdi Ron, - Akalarim siz haqingizda aytib berishgan. Siz Deyarli Boshsiz Niksiz, shundaymi?!<br>- Meni, - sovuq ohangda javob qaytardi arvoh, - O'z ismim bilan chaqirishingizni, ya'ni Ser Nikolas de Mimsi...<br>- Deyarli Boshsiz? Qanday qilib deyarli boshsiz bo'lish mumkin? - gapga aralashdi Simus Finnigan.<br>- Qanday bo'lish mumkin? - dedi suhbat o'zi taxmin qilgan yo'sinda bormaganidan esankirab qolgan Ser Nikolas, - Mana bunday bo'lishi mumkin!<br>Jahli chiqqan arvoh chap qulog'ini mahkam ushlab, qattiq tortdi. Uning boshi bo'ynidan shartta ajralib, xuddi oshiq-moshiqda tutib turilganday chap elkasiga og'ib qoldi. Aftidan kimdir Ser Nikolasning boshini tanasidan judo qilishga uringan-u, ishni oxirigacha etkazmagan ko'rinadi. Deyarli Boshsiz Nikning ushbu qilig'ini ko'rgan bolalar esi-hushini yo'qotib qo'ydi. <br>Ko'rsatgan ta'siridan o'zi mamnun bo'lgan Deyarli Boshsiz Nik boshini abjirlik bilan joyiga o'rnatib, yo'talib oldida:<br>- Xo'sh, yangi griffindorchilar! Umid qilaman-ki, loaqal sizlar kubokni qo'lga kirita olarsizlar? «Griffindor» g'alaba qozonmaganiga ancha yil bo'ldi. Slizerinchilar ketma-ket olti yildan buyon maktab kubogini qo'lda saqlab kelishmoqda! Qonxo'r Baron mutlaqo badhazm bo'lib ketdi. Uning qarorgohi «Slizerin»da.<br>Garri ortga o'girilib qaradi. «Slizerin» stolida ko'z chanog'i bo'm-bo'sh, yuzi mudhish, egnidagi kiyimi kumush tusli qonga belangan dahshatli arvoh o'tiribdi. Arvoh Malfoyning o'ng tomonida o'tirganligi, Drako esa o'z navbatida, bunday qo'shnichilikdan xursand bo'lmaganligi Garriga kulgili ko'rindi.<br>- Nima sababdan, uning egni qonga belangan? - qiziqsinib so'radi Simus.<br>- Sababini so'raganim yo'q, - odob-la javob qaytardi Deyarli Boshsiz Nik.<br>Qorin to'yganidan so'ng, tarelkalardagi ovqat qoldiqlari yo'q bo'lib, idishlar boz yarqirab qoldi. Fursat o'tgach, desert, xususan: bir dunyo, tasavvur etsa bo'ladigan barcha turdagi muzqaymoqlar, olmali piroglar, quyuq shinnili tortlar, shokoladli eklerlar, ko'pchitib pishirilgan murabboli kulchalar, tryufellar, qulupnay, jele, guruch puding kabilar paydo bo'ldi (Ekler – pirojniyning bir turi. Tryufel – qo'ziqorin shaklidagi shokolad qandining bir turi. Jele – meva suvi, shakar va jelatindan tayyorlanadigan shirin dirildoq ovqat).<br>Garri quyuq shinnili tort eb o'tirar ekan, suhbat qarindosh-urug'lar mavzusiga burilib ketdi.<br>- Men chala zot sehrgarlarga mansubman, - ma'lum qildi Simus, - Dadam magl. Oyim turmushga chiqqunga qadar afsungar ekanligini dadamga aytmagan. Bu dadam uchun chinakam kutilmagan sovg'a bo'lgan.<br>Hamma kulib yubordi.<br>- Sen-chi, Nevill? - qiziqdi Ron.<br>- Meni afsungar buvim tarbiyalagan, - gap boshladi Nevill, - Umuman aytganda, oilamizning barcha a'zolari meni magl ekanligimga yuz foiz kafolat berishgan. Buvamning Algi ismli akasi menda sehrgarlik alomati bor-yo'qligini tekshirish uchun kutilmagan sinovlardan o'tkazib bordi. Biroq sakkiz yoshga to'lgunimga qadar uning qo'lidan hech narsa kelmadi. U hatto Blekpul suv havzasidagi burundan itarib ham yubordi meni. Cho'kib, o'lib ketishimga bir baxya qoldi. Kunlardan bir kuni Algi buvam uyimizga mehmonga kelib, oyog'imdan tutib olgancha, ikkinchi qavatdan boshimni osiltirib ushlab turdi. Xuddi o'chakishgandek, ayni shu fursatda buvimning Enid ismli singlisi xonaga kirib, Algi buvamga, uning qilig'ini bilmagan holda, albatta, merenga taklif qilib qolsa bo'ladimi. Shirinlikni o'lguday yaxshi ko'radigan ochko'z buvam meni bexosdan qo'yib yuborib, qo'lini merengaga uzatdi. Ammo men erga tushmadim. Butun bog' uzra sakrab o'tib, katta yo'lga qo'ndim. Qarindoshlarim shunday mamnun bo'lishdiki, ta'riflashga so'z ojiz. Buvam yurakdan yig'lab oldi. Baxtiyorligidan o'zini qo'yarga joy topa olmay qoldi. Xonalariga kirib kelganimda yuzlaridagi xursandchilikni ko'rish kerak edi. Ortga qaytishga sehrgarlik irodam etmaydi, deb o'ylashgan ekan. Algi buvam shu qadar xursand bo'ldiki, hatto menga qurbaqa olib berdi (Merenga – fransuzlar tayyorlaydigan shirinlikning bir turi).<br>Garrining boshqa yonida Persi bilan Germiona maktabdagi ta'lim jarayoni haqida suhbat qurib o'tirishibdi.<br>- Umid qilaman-ki, mashg'ulotlar tez orada boshlanadi. Meni ko'proq bir narsani boshqa narsaga aylantirish amallari qiziqtiradi. Bu oson bo'lmasa kerak, albatta...<br>- Sizlar dastlab sodda amallardan boshlaysizlar. Misol uchun gugurt donasini ignaga aylantirasizlar...<br>Ancha isinib olgan Garri uyqusirab Mo''tabar Stol tomon qaradi. Xagrid ichkilik ichib, professor Makgonagall Dambldor bilan suhbat qurib o'tirishibdi. Beo'xshov salla o'rab olgan professor Belka allaqanday sochi yog'li, qiyg'irburun, yuzi kasalmand o'qituvchi bilan nimanidir muhokama qilyapti. <br>Birdan Garri uchun kutilmagan holat yuz berdi. Qiyg'irburun o'qituvchi professor Belkaning sallasi uzra tikka Garrining ko'zlariga qarab qo'yishi hamono, bolaning peshonasidagi chandiq o'rni qizib, kuchli og'riq his etdi.<br>- Voy! - kaftini peshonasiga bosdi Garri.<br>- Nima qildi? - xavotirlandi Persi.<br>- H-hech nima.<br>Og'riq qanday paydo bo'lgan bo'lsa, shunday tez tarqadi. O'qituvchining nigohi tufayli paydo bo'lgan noxush taassurotdan esa xalos bo'lish qiyin kechdi. Garri unga yoqmaganligi yaqqol bilinmoqda.<br>- Professor Belka bilan gaplashib o'tirgan anavi o'qituvchi kim? - so'radi Garri Persidan.<br>- Qara-ya, Belkani taniysanmi? Aytdim, nega u bunchalik asabiylashib qoldi deb. Sen so'ragan o'qituvchi Severus Snegg, sehrli damlamalar tayyorlash fanidan dars o'tadi. Biroq professor Belkaning o'rnini egallamoqchi ekanligi hammaga ma'lum. Negaki u yovuz kuchlar haqida hamma gapdan boxabar.<br>Garri ma'lum vaqt Sneggni kuzatib o'tirdi. Biroq Snegg, Garri tomonga qayta qaramadi.<br>Nihoyat desert ham, qanday paydo bo'lgan bo'lsa, shunday yo'q bo'lgach, Dambldor o'rnidan turdi. Katta Zalga sukunat cho'kdi.<br>- Xo'sh, qorningizni to'ydirib, chanqovingizni bosgan ekansiz, sizlarga yana bir og'iz so'z aytib qo'yishim kerak. Semestr boshlanishidan oldin ayrim qoidalarni yodingizga solib qo'ymoqchiman.<br>- Birinchi sinf o'quvchilari shuni bilishi lozimki, qasr atrofidagi o'rmon jamiki o'quvchilar uchun tashrif buyurish man etilgan hudud sanaladi. - Ayrim yuqori sinf o'quvchilari, ushbu qoidani yana bir bor yodga olishsa foydadan xoli bo'lmaydi, - qo'shib qo'ydi u, miltillagan nigohini egizak Ueslilar tomon qaratib, - Bundan tashqari, nazoratchimiz mister Filch, mashg'ulotlar orasidagi tanaffuslar davomida sehr-jodu bilan shug'ullanish man etilganligini yana bir bor eslatib o'tishimni mendan iltimos qildi. Kvidish jamoalariga o'yinchilarni saralash tadbirlari semestrning ikkinchi haftasida tashkillashtiriladi. O'z kollejining sharafini himoya qilmoqchi bo'lganlar xonim Rolanda Tryukka murojaat etishlari lozim. Va nihoyat, ogohlantirib qo'yishim darkorki, kim dahshatli va mudhish ajal topishni istamasa, ushbu o'quv yili davomida uchinchi qavatning o'ng tomonidagi yo'lakka kirmasin.<br>Garri kulib yubordi. Biroq u, butun Katta Zalda o'tirganlar orasida yagona kulgan kishi bo'ldi.<br>- Bu jiddiy gap emas edi shekilli? - o'z qilig'idan xijolat chekkancha past ovoz bilan so'radi u Persidan.<br>- Aksincha, jiddiyga o'xshaydi, - javob qaytardi qovog'ini solgan Persi, nigohini Dambldordan uzmay, - Qiziq, odatda, Dambldor, biror-bir joyga nima uchun borish mumkin emasligi, misol uchun, o'rmonda xavfli maxluqlar borligini tushuntirar edi... Mana bu taqiq sababini loaqal biz sinfboshilarga aytib qo'ysa bo'lar edi-ku...<br>- Ana endi, uyquga ketishdan oldin, maktabimiz madhiyasini kuylaymiz! - qichqirdi Dambldor.<br>Garri o'qituvchilarning yuzlaridagi tabassum qandaydir karaxt ekanligiga e'tibor qaratdi.<br>Dambldor sehrli tayoqchasini, xuddi uchiga qo'ngan pashshani haydab yuborganday engil siltab qo'ydi. Shu onda tayoqcha uchidan uzun tilla rang tasma otilib chiqib, stollar uzra baland ko'tarildi va ilonga o'xshab to'lg'angancha, qo'shiq satrlariga aylandi.<br>- Hamma o'zi yoqtirgan kuyga solib aytaversin, - dedi Dambldor, - Boshladik!<br>Maktab kuylay boshladi:<br><br>Xogvars, Xogvars, Xoggi-Voggi-Xogvars sen,<br>O'rgat bizga, o'qitgin, aql, ilm bergin sen,<br>Qari, bola aralash, bordir kal, bordir paxmoq,<br>Maqsadimiz mushtarak – o'qimoq, tahsil ko'rmoq.<br>Aqlimiz oshmas-toshmas, lek dakki ham emasmiz,<br>To'g'ri yo'l ko'rsat bizga, darslardan hech qolmasmiz.<br>Urinib ko'r biz uchun, biz ham qarab turmaymiz,<br>Miyaga zo'r berishni bir on bo'lsin qo'ymasmiz.<br><br>Hamma o'z qo'shig'ini har xil vaqtda nihoyasiga etkazdi. Oxirida faqat madhiyani motam marshiga solib aytayotgan egizak Ueslilargina qoldi. Dambldor so'nggi ovoz o'chgunga qadar dirijyorlik qilib turdi. Motam marshi nihoyasiga etgach, hammadan qattiq qarsak chaldi.<br>- Oh, musiqa! - past ovozda xitob qildi u, - Siz bilan bizning mahoratlarimizdan ham qudratli afsun! Xo'sh, endi uyquga! Qadam bos!<br>Griffindorchilarning birinchi sinf o'quvchilari jonlanib vaysayotgan xaloyiq orasidan o'tib, sinfboshi Persining orqasidan ergashgancha, marmar zinapoyadan ko'tarilib, Katta Zalni tark etdi. Garrining oyoqlari bu safar qorni to'yib, toliqqanidan yana qo'rg'oshin quyganday og'irlashib ketdi. Bola shunday toliqqan-ki, yo'lak devorlariga osilgan portretlardagi odamlar tasviri o'zaro shivirlashib, yonlaridan o'tayotgan bolalarga barmoq o'qtaganga ham, Persi sinfni ikki marotaba devorlardagi o'zidan o'zi ochilayotgan yog'och-taxta qoplama va gilamlar ortiga o'rnatilgan eshiklar orqali olib o'tganiga ham hayron bo'lmadi. Bolalar zinapoyadan esnab, oyoq sudrab ko'tarilayotgan, Garri esa hali uzoq yurish kerakmikan degan xayolga borgan fursatda harakat birdan taqa-taq to'xtab qoldi.<br>Bir to'p hassalar havoda muallaq osilib turibdi. Persi olg'a qadam bosishi hamono, tayoqchalar hamla qila boshladi.<br>- Bu poltergeyst Dryuzg, - shivirlab tushuntirdi Persi bolalarga va ovozini ko'tardi, - Dryuzg, qani namoyon bo'l-chi!<br>Bunga javoban havosi chiqib ketayotgan shardan eshitiladigan ovozga o'xshash baland, behurmat ovoz eshitildi.<br>- Xo'sh Dryuzg, Qonxo'r Baronga borib arz qilishim kerakmi?<br>Qarsak tovushiga o'xshash tovush eshitilib, havoda muallaq osilgancha, chordana qurib o'tirgan, tayoqchalarni qorniga siqib olgan, qora ko'zlari ila badjahl qarab turgan, og'zi katta, tanasi mitti odam ko'rindi.<br>- Oooooo! - dedi u, badxoh qahqahlab, - Birinchi sinf o'quvchilarimi? Rosa qiziq bo'lar ekanda endi!<br>U kutilmaganda qattiq hushtak chaldi. Qo'rqib ketgan bolalar to'dasi pastga tisarildi.<br>- Yo'ldan qoch, Dryuzg. Yo'qsa barcha qiliqlaringni Baronga aytib beraman, - o'shqirdi Persi.<br>Dryuzg tilini uzun chiqarib masxara qildi-da, qo'lidagi hassalarning hammasini Nevillning boshiga to'kib, ko'zdan g'oyib bo'ldi. Poltergeyst yo'lakdagi risarlarning yarog'-aslahalarini taqir-tuqur qilib parvoz etgancha, nari ketgani eshitildi. <br>- Dryuzgdan nari yurgan ma'qul, - ogohlantirdi Persi, harakatni davom ettirib, - Unga faqat Qonxo'r Baronning so'zi o'tadi. Baron esa hatto biz sinfboshilarning ham so'ziga kirmaydi. Mana, nihoyat etib keldik.<br>Yo'lakning oxirida pushti shoyi ko'ylak kiygan o'ta semiz ayolning portreti osilib turibdi.<br>- Parol? - so'radi ayol tasviri.<br>- Ajdarning ajali, - javob qaytardi Persi.<br>Portret o'zidan o'zi yuqoriga ko'tarilgach, devorda yumaloq tuynuk ko'rindi. Bolalar birin-ketin ichkariga qadam bosdi. Nevillga ko'maklashib yuborishga to'g'ri keldi. Ular «Griffindor»ning juda shinam, yumshoqqina kreslolar bilan jihozlangan doira shaklidagi umumiy mehmonxonasiga kirib kelishdi.<br>Persi qizaloqlarni bir eshikka, o'g'il bolalarni boshqa eshikka yo'lladi. Aylanma zinadan yuqoriga, chamasi minoraga ko'tarilgan bolalar nihoyat to'q-qizil rangli baxmaldan tayyorlangan guldor chodirlar ostiga o'rnatilgan beshta karavotga etib borishdi. O'rinlar tayyor. Ko'p gapirishga madori qolmagan bolalar ust kiyimlarini pijamalarga bazo'r alishtirib, o'zlarini ko'rpaga tashlashdi.<br>- Ovqat zo'r ekan-a? - po'ng'illadi Ron parda ortidan, - Nari qoch, Qasmoq! Buni qarang, choyshab chaynayapti-ya!<br>Garri Rondan quyuq shinnili tortdan tatib ko'rdi-mi-yo'qmi so'ramoqchi bo'ldi-yu, biroq o'rniga yotishi bilan uxlab qoldi.<br>Aftidan Garri me'yoridan ortiq ovqatlanib qo'ydi shekilli, g'alati tush ko'rdi. Uning boshiga professor Belkaning sallasi o'ralgan emish. Salla tilga kirib, zudlik bilan «Slizerin» fakultetiga o'tishi lozimligini uqtirdi. Uning so'zlariga ko'ra, «Slizerin» Garrining taqdiriga yozilgan porloq kelajak emish. Garri esa «Slizerin»ga o'tishni istamasligini aytib, salla bilan tortishdi. Rad javobdan norozi salla tobora og'irlashib bordi. Garri uni echib tashlashga urindi. Salla esa qarshilik ko'rsatib, borgan sari toraygancha, bolaning boshini qattiq siqdi. Bu orada Malfoy paydo bo'lib, salla bilan kurashayotgan Garrining ustidan rosa kuldi. Vaqt o'tib Malfoy qiyg'irburun o'qituvchi Sneggka aylandi. Sneggning kulgisi baland va juda xunuk eshitildi. Birdan ko'zni qamashtirib yuborguday yashil chaqmoq chaqnadi. Terga botib, qaltiragan Garri uyg'onib ketdi.<br>U boshqa yonboshiga ag'anab, uxlab qoldi. Ertasiga ertalab esa ko'rgan tushini eslay olmadi.<br></p>




</div></main>

    <script src="../js/script.js"></script>
</body>
</html>