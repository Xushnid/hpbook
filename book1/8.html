<!DOCTYPE html>
<html lang="uz">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>"SEHRLI DAMLAMALAR TAYYoRLASh FANI PROFESSORI"</title>
    <link rel="stylesheet" href="../css/styles.css">
</head>
<body class="light-mode text-medium">
    <div id="dynamicHeaderContainer">
    <!-- Bu boshqaruv panelini ochadigan kichik tugma (o'ng tomonda) -->
    <button id="headerToggleBtn" class="nav-btn">
        <!-- Menu (Gamburger) ikonkasi -->
        <svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="3" y1="12" x2="21" y2="12"></line><line x1="3" y1="6" x2="21" y2="6"></line><line x1="3" y1="18" x2="21" y2="18"></line></svg>
    </button>
    <!-- Kengayganda paydo bo'ladigan asosiy panel -->
    <div class="header-content">
        <!-- Chap guruh -->
        <div class="nav-group">
            <button class="nav-btn" id="prevBtn" title="Orqaga">
                <!-- Orqaga strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="15 18 9 12 15 6"></polyline></svg>
            </button>
            <button class="nav-btn" id="tocBtn" title="Mundarija">
                <!-- Mundarija (List) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M8 6h13M8 12h13M8 18h13M3 6h.01M3 12h.01M3 18h.01"></path></svg>
            </button>
        </div>
                <!-- Markaziy guruh -->
        <div class="nav-group">
            <button class="nav-btn" id="zoomOut" title="Shriftni kichraytirish">
                <!-- Zoom Out ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="8" y1="11" x2="14" y2="11"></line></svg>
            </button>
            <button class="nav-btn" id="alphabetBtn" title="Alifboni o'zgartirish">
                 <!-- Tarjima (Alphabet) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 22l4-12 4 12M6 16h4m5-11v11m2-11a4 4 0 0 1 0 8h-2m-3 3h5"></path></svg>
            </button>
            <button class="nav-btn" id="zoomIn" title="Shriftni kattalashtirish">
                <!-- Zoom In ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="11" y1="8" x2="11" y2="14"></line><line x1="8" y1="11" x2="14" y2="11"></line></svg>
            </button>
        </div>
                <!-- O'ng guruh -->
        <div class="nav-group">
		<div class="audio-controls-global">
                <button class="nav-btn" id="globalAudioPlayPauseBtn" title="Musiqani o'ynatish/to'xtatish">
                    <svg id="globalPlayIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-play"><polygon points="5 3 19 12 5 21 5 3"></polygon></svg>
                    <svg id="globalPauseIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-pause" style="display: none;"><rect x="6" y="4" width="4" height="16"></rect><rect x="14" y="4" width="4" height="16"></rect></svg>
                </button>
            </div>
		
		
            <button class="nav-btn" id="themeBtn" title="Rejimni o'zgartirish">
                <!-- Rejim (Palitra) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M12 2.69l5.66 5.66a8 8 0 1 1-11.31 0z"></path></svg>
            </button>
            <button class="nav-btn" id="nextBtn" title="Keyingi">
                <!-- Keyingi strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="9 18 15 12 9 6"></polyline></svg>
            </button>
            <button class="nav-btn" id="closeHeaderBtn" title="Yopish">
                <!-- Yopish (X) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="18" y1="6" x2="6" y2="18"></line><line x1="6" y1="6" x2="18" y2="18"></line></svg>
            </button>
        </div>
    </div>
</div>

    <main class="main-content">
        <div class="chapter-content">


<h1 align="center"><i style="color:#d85030;">Bob-8.</i>"SEHRLI DAMLAMALAR TAYYoRLASh FANI PROFESSORI" </h1>
<p>Ziyofatning ertasiga ertalab, yotoqxonadan chiqqan fursatdan e'tiboran Garrini kuni bo'yi o'quvchilarning pichir-pichiri ta'qib qilib bordi. <br>- Ana, qara, kelyapti!<br>- Qani?<br>- Anavi baland bo'yli malla soch bolaning yonida.<br>- Ko'zoynak taqib olgan bolami?<br>- Peshonasidagi chandig'ini ko'rdinglar-mi?<br>Sinf xonalariga kirishdan oldin eshik qarshisiga saf tortgan bolalar Garrini ko'rish ishtiyog'ida oyoq uchiga ko'tarilib yoki yonidan yana bir bor o'tish uchun navbat oxiriga yugurgancha, o'tib olishdi. Kerakli sinfga yo'l topish uchun xayolini jamlab yurishga urinayotgan Garrini atrofdagi odamlarning haddan ortiq e'tibori juda noqulay holatga solib qo'ydi.<br>Gap shundaki, «Xogvars»da jami bir yuz qirq ikkita zinapoya bo'lib, ularning ayrimlari keng, nishab, ayrimlari tor, g'ijirlaydigan, ba'zilari har juma kuni kerak bo'lmagan tomonga olib chiqib ketsa, ba'zilarining o'rtasidagi pog'onalari o'zidan o'zi yo'qolib qoladigan bo'lib, bunday joylardan sakrab o'tishni unutmaslik kerak ekan. Bundan tashqari, shunday eshiklar ham bor ekanki, faqat boadab iltimos qilinsagina yoki kerakli joyi qitiqlab qo'yilsagina ochiladi. Eshiklarning yana bir turi aslida eshik emas, balki o'zini eshikka o'xshatib olgan sehrli devorlardir. Atrofdagi hamma narsa o'zidan o'zi muntazam ko'chib turganligi bois qaerda nima joylashganligini eslab qolish juda qiyin. Portretlarda tasvirlangan odamlar-chi, bir-birinikiga mehmonga borishadi! Risarlarning yarog'-aslahalari esa mustaqil ravishda harakatlanishiga Garri shubha qilmay qo'ydi.<br>Arvohlar ham o'quvchilarning bamaylixotir yashashiga xalal beradi. Kishi biron-bir eshikni endigina ochib kirmoqchi bo'lib tursa-yu, undan allaqanday arvoh chiqib kelsa! Odamning o'takasi yorilib ketmagan taqdirda ham, g'ayriixtiyoriy ravishda seskanmay qolmaydi. Deyarli Boshsiz Nik griffindorchi bolalar bilan xushmuomala bo'lib, yo'l topishga yordam bersa, poltergeyst Dryuzg aksincha, ayniqsa darsga kechikayotgan bolaga ikkita sehrli eshik bilan biron-bir xufiya zinapoyadan ham battar xalal beradi. Kishi ogoh bo'lmasa, boshiga chiqindi tashlash savatini kiydirib qo'yishi, oyog'i ostidagi gilamni tortib yuborishi, bo'r uloqtirishi yoki kutilmaganda ro'baru chiqib, «Mana bu tumshuqni qaranglar!» degancha, burnini qattiq chimchilab tortib qolishi mumkin.<br>Biroq Dryuzgdan ham o'tib tushadigan yana bir xavf borki, u ham bo'lsa, nazoratchi Argus Filch. Garri bilan Ron baroridan kelmagan tasodifga ko'ra uchinchi qavatning borish man etilgan yo'lagiga olib kiradigan eshikka kirishga urinishgan birinchi kunning o'zida Filchning qo'liga tushib qolishdi. U, bolalarning adashib qolganiga ishonmay, man etilgan yo'lakni atayin kirib ko'rishmoqchi bo'lishganligiga amin bo'lgancha, erto'laga qamab qo'yishga ahd qildi. Xayriyatki, yo'lakdan professor Belka o'tib qolib, bolalarni qutqarib qoldi.<br>Filchning missis Norris laqabli mushugi bor. Jonivorning yungi chang rangini eslatadi. O'zi o'lguday ozg'in. Ko'zi esa bir juft fonusga o'xshaydi. Mol egasiga o'xshamasa harom o'ladi, degan naql ayni muddao. Negaki, mushukning egasi Filchning ham katta-katta ko'zlari bo'rtib chiqqan. Missis Norris maktab binosining yo'laklarida mustaqil ravishda patrullik xizmatini o'tab, hammani kuzatib yuradi. Biron-bir bola qoidani oz bo'lsa ham buzsa, ya'ni man etilgan chiziqni bir millimetrga bo'lsin oshib o'tsa bas, u shu zahoti sirli ravishda ko'zdan g'oyib bo'lib, egasini chaqirish uchun gum bo'ladi. Xayol o'tib-o'tmay voqea joyiga harsillab pishillagan Filch etib keladi. Filch maktabning sirli yo'llarini har qanday boshqa kishidan ham yaxshiroq bilib (egizak Ueslilardan tashqari, albatta), oyoq ostida kutilmaganda paydo bo'lib qolish borasida arvohdan qolishmaydi. Maktab o'quvchilarining hammasi Filchni juda yomon ko'radi, missis Norrisning dumidan ushlab tortish esa aksariyat bolalarning armonidir.<br>Qani endi eng mushkul ish sinf xonasini topib olish bo'lsa! Ming afsuski, unday emas! Mashg'ulotlar nihoyatda murakkab. Qisqasi, afsungarlik, sehr-jodu – tushunarsiz so'zlarni valdiragancha, sehrli tayoqchani shunchaki siltab qo'yishdan iborat emasligini Garri tez orada tushunib etdi.<br>Har chorshanba kuni yarim tunda, bolalar teleskop orqali qop-qora osmonni o'zlashtirishlari, yulduz nomlari va sayyoralar harakatining traektoriyalarini yod olishlari kerak. Haftada uch marotaba esa maktabning orqa hovlisidagi issiqxonaga, pakana bo'yli, chayirgina afsungar ayol professor Sarsabil xonim rahbarligida gerbologiya fanidan saboq olgani yo'l olishlari lozim. Professor Sarsabil xonim begona qo'ziqorin va o't-o'lanlar bilan qanday muomala qilish kerakligi, ulardan nima maqsadda va qanday foydalanish mumkinligini o'rgatadi.<br>Bolalar uchun eng zerikarli dars, arvoh o'qituvchi o'qitadigan sehrgarlik tarixidir. Yuqori sinf o'quvchilarining so'zlariga qaraganda, nihoyatda keksayib qolgan tarix fani o'qituvchisi professor Binnz kunlardan bir kun o'qituvchilar xonasidagi kamin qarshisida mudrab qolib, ertasiga darsga tanasiz, arvoh ko'rinishida kirib kelgan ekan. Binnz allanarsalarni tinmay to'ng'illaydi. Bolalar esa g'ayriixtiyoriy ravishda tarixiy sana va ismlarni yozib borib, Johil Emerik bilan Ichkilikboz Umerikni adashtirib qo'yishadi.<br>Afsun o'qish o'qituvchisi professor Flitvikning bo'yi shu qadar pastki, kafedra ortida, o'quvchilarga ko'rinishi uchun kitoblar dastasi ustiga chiqib olishiga to'g'ri keladi. Birinchi dars boshida yo'qlama o'tkazar ekan, Garrining familiyasini o'qigach, zavqqa to'lib qichqirgancha, stol ostiga qulab tushdi.<br>Professor Minerva Makgonagall, maktabning boshqa o'qituvchilari kabi, shaxsiyatining o'ziga xos xususiyati bilan yaqqol ajrab turadi. Ushbu ayolni ilk bor ko'rganida, unga gap qaytarmagan ma'qul degan o'yga borgan Garri mutlaqo haq ekan. Qattiqqo'l va oqila professor Makgonagall ilk mashg'ulotda, bolalarga o'tirish uchun izn berilishi bilan o'zaro munosabatlar qay yo'sinda borishini yaqqol tushuntirdi-qo'ydi.<br>- «Xogvars» dargohida siz o'zlashtiradigan sehrgarlikning eng murakkab va nihoyatda xavfli turi – aylanish va aylantirish sanaladi, - dedi u, - Chap qulog'ingiz bilan ham, o'ng qulog'ingiz bilan ham eshitib qo'ying, kim-ki mening darsimda maynabozchilik qilar ekan, sinfni abadiy tark etadi. Bu mening birinchi va so'nggi ogohlantirishimdir.<br>Shu so'zlarni aytar ekan u, sinfda turgan stollardan birini cho'chqaga so'ng, yana stolga aylantirib qo'ydi. Buni ko'rgan bolalar qoyil qolib, o'xshash karomat ko'rsatishga ijozat berilishini sabrsizlik bilan kutishdi. Biroq ular, biron-bir mebel turini hayvonga aylantirish darajasiga etishlariga hali etti qovun pishig'i borligini xayol o'tmay idrok etishdi. O'z daftariga bir talay murakkab formulalar yozgan har bir o'quvchiga nihoyat bittadan, ignaga aylantirish talab etilgan gugurt donasi tarqatildi. Dars xotimasida faqat Germiona Grenjergina gugurt donasining ko'rinishini oz bo'lsa ham, o'zgartirishga muvaffaq bo'ldi. Professor Makgonagall, ushbu gugurt donasi kumush rang kasb etganligi, bir uchi esa biroz uchli bo'lib qolganligini jamiki sinfga namoyish etib, kamdan-kam tabassum qilishiga qaramay, Germionaga kulgi hadya etdi.<br>Yovuzlik kuchidan himoya fani bo'yicha birinchi darsni bolalar intizor bo'lib kutdi. Biroq professor Belkaning afsunlari juda jo'n, afsunga taqlid qilingan shunchaki so'zlardek tuyuldi. U dars o'tadigan sinf xonasiga sarimsoq hidi urib ketgan. Aytishlari-cha, doimo hadiksirab yurgan professor Belka sarimsoqni, Ruminiya safarida bo'lgan kezlarda hamla qilgan va uni qidirib shu xonaga ham kelib qolishi mumkin bo'lgan qonxo'r maxluqni hurkitish uchun qo'llar emish. Professorning o'quvchilarga tushuntirib berishiga qaraganda, boshidagi sallani beshafqat manqurtlardan xalos etgani uchun afrikalik minnatdor shahzodalardan biri tortiq qilgan emish. Biroq bolalar, ushbu cho'pchakka ko'p ham ishonishmadi. Negaki, birinchidan, har narsani bilishga haddan ortiq qiziquvchan Simus Finnigan manqurtlar bilan kechgan olishuv haqida batafsilroq so'zlab berishni so'raganida, professor Belkaning rangi qizarib, gapni ob-havo haqidagi mavzuga burib yubordi. Ikkinchidan esa salladan juda kuchli va g'alati hid gupillab turadi. Egizak Ueslilarning fikricha, sallaning ichi ham professor qaerda yurmasin o'sha maxluqdan himoyalangan bo'lishi uchun sarimsoqqa to'ldirilgan emish.<br>Fanlarni o'zlashtirish borasida o'z sinfdoshlaridan ko'p ortda qolmayotganligini bilgan Garri o'zini bir oz engil his etdi. Aksariyat bolalar magllar oilasidan chiqqan bo'lib, payti etgunga qadar, xuddi Garriga o'xshab, sehrgar yoki afsungar ekanligini bilmagan. Birinchi sinfdagi o'qish davomida o'zlashtirish kerak bo'lgan materiallar shu qadar ko'pki, sehrgarlar oilasidan chiqqan Ronga o'xshash bolalarning ham uquvi etmay qoldi.<br>Juma Garri bilan Ron uchun o'zgacha kun bo'ldi. Nihoyat ikkovlon nonushta qilinadigan Katta Zalni yo'ldan biror marotaba ham adashmay topib kela oldi.<br>- Bugun qanaqangi darslar bo'ladi? - so'radi suli yormasidan tayyorlangan bo'tqaga shakar sepayotgan Garri Rondan.<br>- Birinchi ikki soat davomida sehrli damlamalar tayyorlash fanidan slizerinchi bolalar bilan birgalikda o'tkaziladigan dars bo'ladi. Professor Snegg «Slizerin» fakultetining mudiri ekanligini bilasan. Eshitganim rost bo'lsa, u, barcha masalalarda slizerinchilarni afzal ko'rar emish. Bu gapning rost-yolg'onligini bugun ko'ramiz.<br>- Unday bo'lsa, professor Makgonagall ham, biz griffindorchilarni afzal ko'rsa yaxshi bo'lar edi, - dedi Garri.<br>Professor Minerva Makgonagall «Griffindor» fakultetining mudiri bo'lsa-da, o'z o'quvchilariga «g'amxo'rlik» qilgancha, har safar bir dunyo uy vazifasini «qizg'anmay» topshiradi.<br>Ayni shu fursatda pochta keldi. Pochtaning kelishi bu tariqa o'tishiga Garri ancha ko'nikib qoldi. Ammo ushbu hodisani birinchi bor ko'rganida, ya'ni Katta Zalda o'tayotgan nonushta vaqtida daf'atan yuzlab boyqushlar uchib kirgani, stollar uzra parvoz qilib, o'z sohiblarini qidirishgani, topib olishgach esa tizzalariga xat va sovg'alar tashlab, uchib ketishganini kuzatganida Garrining og'zi ochilib, hang-mang bo'lib qolgan edi.<br>Bugungi kunga qadar Xedvig Garriga hech narsa olib kelmadi. U ba'zan, boshqa qushlarga qo'shilib boyqushxonaga ketishdan oldin Garrining qulog'ini cho'qib tortish, stolidagi ushoqlardan eb, tamaddi qilib olish uchun uchib keladi. Bu gal esa u shinni solingan ko'racha bilan qanddon o'rtasiga qo'nib, Garrining tarelkasiga xat tashladi. Garri shu hahoti betartib yozilgan xunuk dastxat-la bitilgan xatni ochib o'qidi.<br><br>Qadrdonim Garri,<br>Juma kunining ikkinchi yarmida o'quvchilarga bo'sh vaqt havola etiladi. Soat taxminan uchlarda men bilan choy ichishni istamaysan-mi? Maktabda o'tgan birinchi hafta haqidagi tasavvurlaringni eshitmoqchiman. Javobni Xedvig orqali yo'lla.<br>Xagrid<br><br>Garri Ronning pat-qalamini olib, xatning orqasiga:<br>«Albatta xohlayman, uchrashguncha», - deb yozdi-da, Xedvigga uzatdi.<br>Xagrid bilan kutiladigan choyxo'rlik ayni muddao. Aks holda sehrli damlamalar tayyorlash fani unga nihoyatda og'ir sinovdek tuyulgan bo'lar edi. Har qalay oldinda, bitta bo'lsa ham, yoqimli tadbir o'tishi kutiladi-ku.<br>Ayni shu darsga qadar Garri bunchalik noxush, ahmoqona holatga tushmagan edi.<br>O'quv yili boshlanishi sharofatiga uyushtirilgan ziyofatda professor Snegg yoqtirmay qarab qo'yganini Garri sezdi, lekin professor o'z fani bo'yicha o'tgan birinchi dars so'nggida Garri yanglishganini tushunib etdi. Negaki u, professorga nafaqat yoqmagani, balki Snegg undan ochiqdan-ochiq nafratlanayotgani yaqqol ma'lum bo'ldi.<br>Sehrli damlamalar tayyorlash darsi qasr ostidagi xonalardan birida o'tkaziladi. U er yuqoriga nisbatan ancha sovuq bo'lib, tokchalari spirtlangan jonivorlar solingan bankalarga to'lib-toshmagan bo'lganda ham, kishi eti junjikadi.<br>Snegg ham professor Flitvik singari darsni yo'qlamadan boshlab, navbat Garrining familiyasiga kelganda Flitvik singari to'xtab qoldi.<br>- Ha-ya, Garri Potter. Maktabimizning... yangi dongdori...<br>Drako Malfoy va uning do'stlari Krabbe bilan Goyl og'zilarini kaftlari bilan yopib, hiringlab qo'yishdi. Professorning Xagrid ko'zi kabi qop-qora ko'zlarida, maktab qorovulining ko'zlaridan farqli o'laroq, ezgulikdan asar ham ko'rinmaydi. Aksincha, uning nigohi qop-qorong'i tunnelni esga solib, muzday bo'shliqni aks etadi.<br>- Sizlar bu xonaga sehrli damlamalar tayyorlashga oid aniq fan va bunday damlamalar tayyorlashning nafis san'atini o'zlashtirgani keldingiz, - boshladi professor.<br>U deyarli shivirlab gapirmoqda. O'quvchilar esa diqqat bilan quloq tutib, uning har bir so'zini uqib olishga urinmoqda. Snegg ham, professor Makgonagall singari, o'quvchilar e'tiborini o'ziga jalb etish mahoratiga ega bo'lib, bu borada sal bo'lsa ham zo'riqishi sezilmaydi.<br>- Bu fanning, sehrli tayoqchani ahmoqona siltab yurish bilan hech qanday umumiyligi yo'qligi bois, uni afsungarlik deb atalishiga ishonish ko'pchiligingiz uchun qiyin kechishi muqarrar. Shovqinsiz, miltillab qaynayotgan qozoncha va uning ustida yaltirayotgan bug'ning sehrli manzarasi, insonning qon tomirlariga singib kirib, aqlini sehrlab qo'yadigan, his-tuyg'ularini esa batamom asoratga soladigan suyuqliklarning qaltis kuchiga munosib baho bera bilishingizni sizlardan kutmayman ham. Men sizlarga shon-shuhratni shisha idishchalarga quyib chiqish, choynakka mardlik va jasoratni damlash, o'likka jon bag'ishlaydigan suv tayyorlashni o'rgatishim mumkin. Agar siz, aksariyat bitiruvchilar singari, menga duch kelayotgan, navbatdagi bedavo ahmoq va nodon bo'lmasangiz, albatta.<br>Ushbu qisqa nutqidan so'ng, professor, bir oz sukut saqladi. Garri bilan Ron bir-biriga taajjub-la qarab qo'ydi. Germiona Grenjer esa har qanday soniyada o'zining nodon emasligini isbotlamoqchi bo'lganday, kursi chetiga o'tirib olib, tipirchilamoqda.<br>- Potter! - kutilmaganda ovoz berdi professor, - Tilla gulning tuyilgan ildizi shuvoq damlamasiga solinsa nima bo'ladi?<br>Nimaning tuyilgan ildizini nimaning damlamasiga? Garri Ron tomon yuzlandi. Ronning hang-mang bo'lib qolgan turqi Garrining basharasidan qolishmadi. Germionaning qo'li esa havoga otildi.<br>- Bilmadim, ser, - javob qaytardi Garri.<br>- Ha-a... Bu masalada mashhurlikning o'zi kamlik qiladi, - og'zini zaharxanda burishtirdi Snegg, Germionaning ko'tarilgan qo'liga e'tibor ham qaratmay, - Yana bir bor urinib ko'ring Potter. Bezoar toshini olib keling desam, uni qaerda qidirgan bo'lar edingiz?<br>Germiona o'tirgan kursisidan turib ketmaslikka urinib, qo'lini imkon qadar baland ko'tardi. Garri esa bezoar toshi haqida hech qanday tasavvurga ega emas. U ovoz chiqarmay qahqahlamoqdan elkalari siltanib o'tirgan Malfoy, Krabbe va Goyl tomonga qaramaslikka urindi.<br>- Bilmadim, ser.<br>- Fahmlashim-cha, Potter, maktabga kelgunga qadar kitob varaqlamaganga o'xshaysiz, shundaymi?<br>Garri nigohini professorning sovuq ko'zlaridan olib qochmaslikka zo'r berdi. Albatta u darsliklar bilan tanishib chiqqan. Biroq Fillida Sporaning «Mingta sehrli alaf va qo'ziqorinlar» kitobini yoddan bilishga majbur emas-ku?!<br>- Potter, ko'k gunafsha bilan ko'k ayiqtovon o'rtasida nima farq bor? - so'radi Snegg Germionaning ko'tarilgan qo'liga hamon e'tibor qaratmay.<br>Qo'li bilan shiftga etmoqchi bo'lgan Germiona nihoyat o'rnidan turib ketdi.<br>- Bilmadim, ser, - javob qaytardi Garri, vazminlik bilan, - Nazarimda savollaringizga Germiona javob bera oladi, undan so'rab ko'rmaysiz-mi?<br>Sinfda hingir-hingir kulgi eshitildi. Garrining nigohi ko'zini qisib qo'ygan Simusga tushdi.<br>- Joyingizga o'tiring, - o'shqirib berdi domangir Snegg, Germionaga qarab, - Ma'lumotingiz uchun, Potter, tilla gulning tuyilgan ildizi bilan shuvoq damlamasi aralashtirilsa shunday uyqudori hosil bo'ladiki, unga «Tirik qoldiradigan ajal qultumi», degan nom berilgan. Aksariyat zahar turlarining odam o'ldirish ta'siridan saqlab qoladigan bezoar toshi esa tog' takasining oshqozonidan chiqarib olinadi. Ko'k gunafsha bilan ko'k ayiqtovonga kelsak, bu ayni bir o'simlik bo'lib, parpi deb nomlanadi. Xo'sh, nima gap? Nega hech kim yozib olmayapti?<br>Shu zahoti sinf xonasini pergamentning shitir-shitiri va pat-qalamlarning g'ichirlashi qamrab oldi.<br>- Sizning sharofatingiz bilan, Potter, «Griffindor» kollejidan bir ball ayriladi.<br>Dars davom etgan sari «Griffindor»ning holati yomonlashishga battar yomonlashdi-ki, mutlaqo tiklanmadi. Snegg sinf o'quvchilarini juftlarga bo'lib chiqib, insonning teri qoplamasidagi kuygan joyni davolash uchun qo'llaniladigan, uncha murakkab bo'lmagan dori tayyorlashga kirishishni buyurdi. U, o'zining uzun qora kiyimi bilan sinf bo'ylab goh u tomon, goh bu tomon shiddat bilan yurar, bolalar quritilgan gazanda o't bilan ilonning tuyilgan tishini tarozida tortayotganini kuzatar, bir qarashda yoqtirib qolgan Malfoydan tashqari, hammaning xatti-harakatini tanqid qilar edi.<br>Snegg shoxli shilliqqurtni obdon qaynatgan Malfoyni hammaga ibrat qilib ko'rsatayotgan fursatda, qaerdandir yashil tusli achchiq tutun pag'a-pag'a chiqib, butun erto'laga pishillagan tovush eshitildi. Simus bilan birgalikda dori tayyorlayotgan Nevill, tushunib bo'lmaydigan tarzda sherigining qozonini qizdirib, eritib yuboribdi. Oqibatda, ushbu suyuqlik, qozonga yaqin turgan bolalarning poyafzallarini teshgancha, tosh polga tinimsiz oqdi. Bolalarning hammasi sanoqli soniyalar ichida kursilarga sakrab chiqidi. Egniga eritma purkalib, qo'l-oyog'i mudhish tarzda qizara boshlagan Nevill og'riqdan ingramoqda.<br>- Jin urgan ovsarlar! - qichqirib yubordi Snegg, sehrli tayoqchasini siltagancha, suyuqlikni gum qilar ekan, - Qozonni olovdan olmay turib jayra ignasini soldingiz-mi?<br>Burniga qadar kuygan Nevill hiqillab yig'lay boshladi.<br>- Shifoxonaga elting, - buyurdi Snegg Simusga.<br>Shundan so'ng, Snegg o'z qahrini Nevillning yonida ishlagan Garri bilan Ronga to'kib soldi:<br>- Siz Potter, nega uni to'xtatib qolmadingiz? Uni xunuk ko'rsatib, o'zingiz yaxshi ko'rinmoqchi bo'ldingiz-mi? «Griffindor» sizdan minnatdor bo'lishiga shubha qilaman, negaki fakultet yana bir ball yo'qotdi.<br>Naqadar adolatsizlik! Garri o'z haq-huquqini himoya qilishga urinib, endi og'iz juftlagan edi ham-ki, qozon ortida turgan Ron uni bir tepib, to'xtatib qoldi.<br>- Baslashma, - pichirladi Ron, - Aytishlari-cha, mudhish Sneggning tabiati shu emish.<br>Bir soat o'tgach, Garri nihoyatda ezilgan holatda, bo'lib o'tgan ishlar haqida o'ylanib sinfdoshlar bilan birgalikda er osti yo'lagidan yuqoriga ko'tarildi. Birinchi haftaning o'zida «Griffindor» Garrining aybi bilan ikki ball yo'qotdi. Qaysi gunohi uchun Snegg uni bu qadar yomon ko'rar ekan, a?<br>- Xafa bo'lma, - yupatishga urindi uni Ron, - Snegg Fred bilan Jorjni ham muntazam jazolab, ball ayirib boradi. Xagridning huzuriga sen bilan borsam maylimi?<br>Bolalar soat o'n to'rtdan ellik besh daqiqa o'tganida qasrdan chiqib, hovli orqali Xagridning Man etilgan o'rmon chetidagi kulbasi tomon yo'l oldi. Kirish eshigi ustida arbalet bilan bir juft kalish ilib qo'yilgan ekan (Arbalet – kamonga o'xshash qadimgi qurol).<br>Garri eshik taqillatdi. Ichkaridan dastlab timdalash va yangroq ingrash tovushi, fursat o'tib, Xagridning «Qayt, So'yloqtish, jim bo'l» degan ovozi eshitilib, qiya ochilgan eshikda yung bosgan yirik yuzi ko'rindi.<br>- Shoshmay turing, hozir, - dedi u, - Orqaga, So'yloqtish.<br>Xagrid kattakon nemis dogini bo'yinbog'idan bazo'r tutib turgancha, bolalarni ichkariga kiritdi.<br>Shiftiga son go'shti bilan qirg'ovullar osib qo'yilgan kulba atigi ikkita xonadan iborat. Burchakda quroq ko'rpa tashlangan katta karavot o'rnatilgan bo'lib, o'choqda yonayotgan ochiq olov ustida kattakon mis choynak qaynab turibdi.<br>- O'zingizni o'z uyingizda deb biling, - ichkariga taklif qildi Xagrid So'yloqtishni bo'shatar ekan.<br>It shu zahoti Ronning oldiga kelib, qulog'ini yalay ketdi. So'yloqtish ham, Xagrid ham jahldor emasligini Ron juda yaxshi tushunib etdi.<br>- Tanishing, bu Ron, - dedi Garri katta choynakka choy damlab, likopga toshday qotgan bulochkalarni solayotgan Xagridga.<br>- Navbatdagi Uesli, shundaymi? - so'radi Xagrid, sepkil bosgan Ronga qarab, - Akalaringni o'rmondan quvib chiqarishga umrimning yarmi zoe ketdi.<br>Yaqinroq qaraganda uzumli bulochkalar biror-bir shaklga ega bo'lmay, ehtiyot bo'lmasa kishi tishini sindirib olishi hech gap emas. Biroq Garri bilan Ron bunday mehmondorchilikdan xursand ekanligini soxta bo'lsa ham namoyon etib, o'zlarining birinchi tasavvurlari bilan o'rtoqlasha ketdi. So'yloqtish Garrining tizzasiga boshini qo'yib, so'lak oqizgancha ridoni rasvo qildi.<br>Xagridning Filchni «qari tentak» deganini eshitib, Ron bilan Garri xursand bo'ldi.<br>- Anavi missis Norris laqabli mushugini mana bu So'yloqtish bilan tanishtirib qo'ysa zo'r ish bo'lar edi. Qasrga kirishim bilan, orqamdan qolmay ergashib yuradi, la'nati. Undan qutulish qiyin, jonivor Filchning amrini bajaradi-da.<br>Garri Xagridga Sneggning darsida bo'lgan voqeani aytib berdi. Xagrid xuddi Ron kabi tashvish tortmaslik kerakligi, Snegg biron-bir o'quvchini yoqtirmasligini aytdi.<br>- Lekin u mendan ochiqdan-ochiq nafratlanadi!<br>- Bo'lmagan gap, - ishonmadi Xagrid, - Nega endi nafratlanar ekan?<br>Ammo, ushbu gapni aytayotgan Xagrid ko'zini yashirayotgani Garrining e'tiboridan chetda qolmadi.<br>- Sening akang Charli, nimalar bilan mashg'ul bo'lib yuribdi? - so'rab qoldi Xagrid Rondan, - Zo'r bola, hayvonlarni yaxshi ko'radi.<br>Xagrid mavzuni atayin o'zgartirib yubordi, xayoldan o'tkazdi Garri. <br>Ron Xagridga Charlining ishi ajdarlar bilan bog'liq ekanligini aytib berayotgan paytda Garri stol ustida yotgan gazeta bo'lagini qo'liga oldi. Bu «Bashorat-u, karomat gazetasi»ning parchasi ekan:<br><br>«GRINGOTTS» BANKIDAGI QULFNI BUZIShGA URINISh HOLATI<br><br>Taxminlarga ko'ra, noma'lum yovuz sehrgar yoki afsungarlar tomonidan joriy yilning 31 iyul kuni «Gringotts» bankidagi bo'lma qulfini buzishga urinish holati yuzasidan olib borilayotgan tergov tadbirlari davom etmoqda.<br>Bank xodimlari bo'lmish goblinlarning ta'kidlashlaricha, bankdan hech narsa o'g'irlanmagan. Qulfbuzar o'g'rilar ayni shu kuni, ulardan oldin, belgilangan tartibda bo'shatilgan bo'lma eshigini ochib kirishga urinishgan.<br>«Biroq ushbu bo'lmada nima saqlanganligini keng ommaga etkazish niyatimiz yo'q. Shu bois, noxush ishga aralashib qolishni istamaganlarga, bu mavzudan nari yurishni tavsiya etamiz!» - bayonot qildi jamoatchilik bilan aloqalar goblini.<br><br>Ron poezdda «Gringotts»da sodir etilgan o'g'irlik holatini tilga olgan edi-yu, qachon yuz berganligini aytmagan edi, esga oldi Garri.<br>- Xagrid, - xitob qilib yubordi Garri, - «Gringotts»dagi voqea tug'ilgan kunimda sodir etilgan ekan! Ehtimol, ayni biz tashrif buyurgan paytda ro'y bergandir!<br>Shubhaga o'rin yo'q, Xagrid yana ko'zini olib qochdi. U shayton so'zi bilan so'kinib, bulochka taklif qildi. Garri gazeta maqolasini qaytadan o'qib chiqdi: «Qulfbuzar o'g'rilar ayni shu kuni, ulardan oldin, belgilangan tartibda bo'shatilgan bo'lma eshigini ochib kirishga urinishgan». Xagrid etti yuz o'n uchinchi bo'lmani bo'shatgan edi. Agar o'sha bo'lmadagi ezilib ketgan kichkinagina xaltani olib chiqqanligi inobatga olinsa, Xagrid «bo'lmani bo'shatdi» desa bo'ladi. O'g'rilar o'g'irlamoqchi bo'lgan narsa haqiqatan shu xaltamikan?<br>Bolalar, o'zlari bilan olib ketish taklifini rad etishga jur'at eta olmay, cho'ntaklarini tosh bulochkalar bilan to'ldirgancha, qasrga, kechki ovqatga qaytishdi. O'tgan biron-bir dars, Garrini Xagridning kulbasidagi choyxo'rlik kabi o'yga toldirmagan. Demak Xagrid xaltani mavridida olib chiqqan ekanda? Xo'sh, o'sha xalta hozir qaerda? Xagrid Snegg haqidagi gapni boshqa mavzuga burib yubordi. Demak u biron-bir gapdan boxabar-u, menga aytishni istamadi.<br></p>



</div></main>

    <script src="../js/script.js"></script>
</body>
</html>