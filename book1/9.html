<!DOCTYPE html>
<html lang="uz">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>" TUN YaRMIDAGI DUEL"</title>
    <link rel="stylesheet" href="../css/styles.css">
</head>
<body class="light-mode text-medium">
  <div id="dynamicHeaderContainer">
    <!-- Bu boshqaruv panelini ochadigan kichik tugma (o'ng tomonda) -->
    <button id="headerToggleBtn" class="nav-btn">
        <!-- Menu (Gamburger) ikonkasi -->
        <svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="3" y1="12" x2="21" y2="12"></line><line x1="3" y1="6" x2="21" y2="6"></line><line x1="3" y1="18" x2="21" y2="18"></line></svg>
    </button>
    <!-- Kengayganda paydo bo'ladigan asosiy panel -->
    <div class="header-content">
        <!-- Chap guruh -->
        <div class="nav-group">
            <button class="nav-btn" id="prevBtn" title="Orqaga">
                <!-- Orqaga strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="15 18 9 12 15 6"></polyline></svg>
            </button>
            <button class="nav-btn" id="tocBtn" title="Mundarija">
                <!-- Mundarija (List) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M8 6h13M8 12h13M8 18h13M3 6h.01M3 12h.01M3 18h.01"></path></svg>
            </button>
        </div>
                <!-- Markaziy guruh -->
        <div class="nav-group">
            <button class="nav-btn" id="zoomOut" title="Shriftni kichraytirish">
                <!-- Zoom Out ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="8" y1="11" x2="14" y2="11"></line></svg>
            </button>
            <button class="nav-btn" id="alphabetBtn" title="Alifboni o'zgartirish">
                 <!-- Tarjima (Alphabet) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M4 22l4-12 4 12M6 16h4m5-11v11m2-11a4 4 0 0 1 0 8h-2m-3 3h5"></path></svg>
            </button>
            <button class="nav-btn" id="zoomIn" title="Shriftni kattalashtirish">
                <!-- Zoom In ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line><line x1="11" y1="8" x2="11" y2="14"></line><line x1="8" y1="11" x2="14" y2="11"></line></svg>
            </button>
        </div>
                <!-- O'ng guruh -->
        <div class="nav-group">
		<div class="audio-controls-global">
                <button class="nav-btn" id="globalAudioPlayPauseBtn" title="Musiqani o'ynatish/to'xtatish">
                    <svg id="globalPlayIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-play"><polygon points="5 3 19 12 5 21 5 3"></polygon></svg>
                    <svg id="globalPauseIcon" xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-pause" style="display: none;"><rect x="6" y="4" width="4" height="16"></rect><rect x="14" y="4" width="4" height="16"></rect></svg>
                </button>
            </div>
		
		
            <button class="nav-btn" id="themeBtn" title="Rejimni o'zgartirish">
                <!-- Rejim (Palitra) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><path d="M12 2.69l5.66 5.66a8 8 0 1 1-11.31 0z"></path></svg>
            </button>
            <button class="nav-btn" id="nextBtn" title="Keyingi">
                <!-- Keyingi strelka -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="9 18 15 12 9 6"></polyline></svg>
            </button>
            <button class="nav-btn" id="closeHeaderBtn" title="Yopish">
                <!-- Yopish (X) ikonkasi -->
                <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="18" y1="6" x2="6" y2="18"></line><line x1="6" y1="6" x2="18" y2="18"></line></svg>
            </button>
        </div>
    </div>
</div>

    <main class="main-content">
        <div class="chapter-content">


<h1 align="center"><i style="color:#d85030;">Bob-9.</i>"TUN YaRMIDAGI DUEL" </h1>
<p>Agar Garriga: vaqti kelib, Dudlidan ham battar nafratlanadigan bolani uchratasan, - deb aytishganda, Drako Malfoy bilan tanishgunga qadar ishonmagan bo'lar edi. «Griffindor»ning birinchi sinf o'quvchilari slizerinchilar bilan faqat sehrli damlamalar tayyorlash fani darsida uchrashib, Malfoyning basharasini kamdan-kam ko'rishadi. Biroq bunday holat «Griffindor» kollejining umumiy mehmonxonasiga e'lon osib qo'yilgunga qadar davom etdi xolos. E'lonni o'qigan bolalarning hammasi birday ingrab yuborishdi. Unda yozilishicha, uchish mashqlari payshanba kuni boshlanib, «Griffindor» bilan «Slizerin» birgalikda o'zlashtirar ekan.<br>- Juda yaxshi ish bo'libdi-da, - dedi Garri ma'yus kinoya bilan, - Ayni shunisi kamlik qilib turgan edi. Malfoyning ko'z o'ngida supurgiga o'tirib olgan tentakka o'xshar ekanman-da endi.<br>Garri uchish mashg'ulotlarini zoriqib kutar, uchishni o'rganib olishni juda istar edi.<br>- Nega endi tentakka o'xshar ekansan, - yupatishga urindi Ron, - Malfoy kvidishni zo'r o'ynashi borasida maqtanib yurgani-yurgan, albatta. Biroq ont ichib aytaman-ki, bu gaplarning bari safsatadan boshqa narsa emas.<br>Malfoy haqiqatan ham o'z parvozlari haqida ko'p gapiradi. U birinchi sinf o'quvchilari kvidish jamoasiga qabul qilinmasligi borasida achinib, doimo magllar boshqarayotgan vertolyotni urib tushirishiga sal qolganligi yoki shunga o'xshash biron-bir lof bilan yakun topadigan uzundan-uzoq cho'pchaklarini tinmay so'zlab yuradi.<br>Ammo bu masalada Malfoy yolg'iz emas, Simus Finniganning gaplariga quloq tutiladigan bo'lsa, u o'zining bolalik davrini supurgi ustida, qishlog'i uzra uchib o'tkazib yuborgan emish. Hatto Ron ham, uni eshitadigan har qanday kishiga akasi Charlining supurgisida uchib yurgan kunlardan birida deltaplan bilan to'qnashib ketishiga bir baxya qolganini aytib berishga tayyor.<br>Umuman, sehrgarlar oilalaridan chiqqan bolalarning barchasi kvidish o'yini haqida ko'p gapirib, magllar o'ynaydigan o'yinlarning aksariyatini tushunish qiyinligi bois, eshitishni ham xohlashmaydi. Ron magllarning futbol o'yini orqasidan hattoki, bir xonada yashaydigan Tomas Din bilan yoqalashib ketishiga oz qoldi. Ron atigi bir dona to'p bilan o'ynaladigan, loaqal havoda uchish ham mumkin bo'lmagan bunday o'yinni tasavvuriga hech sig'dira olmadi. Kunlardan bir kun Garri Ronni Dinning karavoti ustiga osib qo'yilgan Vestxem futbol jamoasi tasvirlangan plakatni barmog'i bilan chertgancha, o'yinchilarni harakat qilishga majbur qilishga urinib turgan holatida ko'rib qoldi.<br>Buvisi supurgiga yaqin yo'latmagan Nevill esa hali biror marotaba bo'lsin, uchmagan ekan. Garri ichida, Nevillning buvisi juda to'g'ri qilibdi degan xulosaga bordi. Negaki Nevill, supurgi u yog'da tursin, hatto Xudo bergan ikki oyog'ida erda yurib ham, doimo qoqilib-surtinib, qulab yuradi.<br>Osmon-u falakda parvoz etish kerakligini o'ylagan Germiona Grenjer ham hayajon borasida Nevilldan qolishmaydi. Uchish ko'nikmasini, sohaga oid darsliklarning barchasini yod olsang ham, amaliyotsiz shakllantirib bo'lmasligini qizaloq juda yaxshi biladi. Germiona maktab kutubxonasining «Asrlar osha o'tib kelgan mangu kvidish» kitobidan o'qib olgan tavsiyalari bilan payshanba kungi nonushta vaqtida o'rtoqlashgancha, hammani zeriktirib, o'lar holatga keltirib qo'ydi. Nevill esa uning har bir so'ziga diqqat bilan quloq tutib, ushbu tavsiyalar supurgidan qulab tushmaslikka yordam berishiga umid bog'ladi. Pochta kelib, Germionaning uzundan-uzoq ma'ruzasi bo'linishiga sabab topilgani bois, sinfdoshlar o'zlarini ancha engil tortishdi.<br>Garriga Xagridning o'sha kungi xatidan tashqari, boshqa hech qanday pochta kelmadi. Tabiiyki, Malfoy ushbu holatni tez payqadi. Uning qarchig'aylar oilasiga mansub ukkisi har kuni konfet tashish bilan, Drako esa nonushta vaqtida qutilarni ochko'zlarcha ochib, konfet eyish bilan ovora.<br>Bugun ombor boyqushi Longbottomga buvisi yuborgan sovg'a keltirdi. Xursand bo'lgan Nevill tugunni ochib, kattagina, aftidan oq tutun to'latilgan shisha shar chiqardi.<br>- Ie, axir bu, Esga ol-ku! - quvonch-la e'lon qildi u, - Doimo nimanidir esdan chiqarib yurishimni buvim juda yaxshi biladi. Esga ol esa yodingdan chiqib qolgan buyum yoki biron-bir ishni darhol esingga soladi. Mana qaranglar, Esga olni mahkam ushlaysiz. Agar biron narsani... esdan chiqargan bo'lsangiz... uning rangi qizaradi... Voy! - shisha shar shu zahoti qizarib ketganidan Nevillning yuzi birdan g'amgin qiyofa kasb etdi.<br>Nevill nimani yodidan chiqarganini zo'r berib eslayotgan fursatda «Griffindor» stoli yonidan o'tib borayotgan Malfoy Nevillning qo'lidagi Esga olni shartta tortib oldi.<br>Anchadan buyon Malfoyning ta'zirini berib qo'yishga bahona topa olmay yurgan Garri bilan Ron irg'ib turishdi. <br>- Nima gap? - yangradi tanish ovoz.<br>Ming afsuski, mushtlashish holati muqarrar bo'lib qolgan vaziyatni oldindan sezadigan g'ayritabiiy qobiliyatga ega professor Makgonagall, ko'z ochib yumguncha, voqea joyida paydo bo'libdi.<br>- Anavi Malfoy Esga olimni olib qo'ydi, professor.<br>Teskari qarab so'kinib olgan Malfoy zarda qilgancha, Esga olni stolga uloqtirdi.<br>- Ko'rmoqchi edim xolos, - dedi u, nazari ilmay va Krabbe bilan Goylga imo qilib, ikkalasining xamrohligida nari ketdi.<br>Tushdan so'ng, soat uchdan o'n uch daqiqa o'tganda Garri, Ron va boshqa griffindorchilar zinadan pastga, hovlida o'tkaziladigan birinchi uchish mashqlariga oshiqib, shosha-pisha tushishdi. Kun ochiq, esayotgan engil shabada maktab hovlisining uzoq chekkasidagi tekis maysazorga olib tushadigan nishablikda o'sgan o't-o'lanni to'lqin hosil qilgancha, tebratmoqda. Maysazor ortida esa Man etilgan o'rmon daraxtlari vahima solib chayqalmoqda.<br>Slizerinchilar allaqachon yigirmatacha supurgi bir tekis terib chiqilgan maysazorda yig'ilib olishgan ekan. Supurgilarni ko'rgan Garri aka-uka Fred va Jorj Ueslilarning shikoyatini esladi. Egizaklarning fikricha, maktab supurgilari yaxshi uchmas, agar haddan ortiq yuqoriga ko'tarilib ketsang silkinar, ba'zan parvoz yo'nalishidan chap tomonga beixtiyor og'ib ketar emish.<br>Mashg'ulot maydoniga o'rta bo'yli, sochi oqargan, qirg'iyko'z o'qituvchi Rolanda Tryuk xonim etib keldi.<br>- Xo'sh, nimani kutyapmiz? - qichqirdi u, - Qani hamma o'z supurgisining yoniga kelib tursin-chi! Tez!<br>Garri pastga, o'ziga yaqin yotgan, eskirib, g'adir-budur bo'lib ketgan supurgiga qaradi.<br>- O'ng qo'lingizni supurgi ustida uzating, - buyurdi Tryuk xonim, bir qator saf tortgan o'quvchilar qarshisiga chiqib, - Yaxshi. Endi supurgiga qarab: «Tur!» komandasini bering.<br>- TUR! - baqira ketishdi bolalar.<br>Garrining supurgisi shu zahoti tik turib, sopi qo'liga etdi. Biroq bunday holat hammada ham ro'y bermadi. Germiona Grenjerning supurgisi dumalab, nari ketib qoldi, ovozi qat'iy eshitilmayotgan Nevillning supurgisi esa qilt etmadi. Ehtimol supurgi ham otga o'xshab, egarlamoqchi bo'lgan kishining qo'rqayotganini his etsa kerak, xayoldan o'tkazdi Garri. Negaki Nevill oyog'ini erdan uzishni xayoliga ham keltirmayotgani ayon ko'rinib turibdi. <br>Tryuk xonim qulab tushmaslik uchun supurgi ustiga qanday joylashish kerakligini ko'rsatib, bolalar orasida, supurgi sopini ushlab olgan qo'lchalarini to'g'rilab yurdi. O'qituvchi Malfoyga bir umr noto'g'ri holatda uchgani haqidagi xulosasini aytganda, Ron bilan Garri ichiqoralarcha huzur qilishdi.<br>- Hozir, hushtagimni eshitgach, erdan zarb bilan tepinib, yuqoriga ko'tarilasiz, - tushuntirishlarini davom ettirdi Rolanda Tryuk xonim, - Supurgini tekis tuting. Bir necha futga ko'tarilgach, darhol erga qo'ning. Buning uchun gavdangizni mana bunday qilib bir oz oldinga egishingiz kerak bo'ladi. Hamma tayyormi? Demak, hushtagim yangragach, bir, ikki... (Eslatma: 1 fut 0,3048 metrga (ya'ni 30 santimetrga) teng).<br>Hamma havoga ko'tarilsa-yu, yolg'iz o'zi erda qolib ketishini o'ylab, sarosimaga tushib qolgan Nevill, Tryuk xonim hushtagini labiga yaqinlashtirishga ulgurmay, erdan zarb bilan tepindi.<br>- Hoy bolakay, qayt orqanga, qayt dedim senga! - qichqirdi Tryuk xonim.<br>Biroq Nevill, shisha bo'g'zidan otilib ketgan tiqin kabi tik yuqoriga, taxminan o'n ikki-yigirma futga ko'tarilib ketdi. Qo'rqib, o'lar holatga kelib qolgan Nevill murdadek oppoq yuzi bilan pastga qarab, dod solgancha, o'zini yonboshga tashlab, shap etib erga tushdi.<br>Uning supurgisi yuqorilashni davom etib, ancha balandga ko'tarilgach, Man etilgan o'rmon tomon uchib ketib, ko'zdan g'oyib bo'ldi. Nevill esa erda, ayanchli holatda yotibdi.<br>Yuzi Nevillning yuzidan qolishmagan darajada oqarib ketgan Rolanda Tryuk xonim yugurib borib, bolaning ustiga engashdi.<br>- Bilagi sinibdi, - eshitib qoldi Garri o'qituvchining so'zini, - Qani bolakay, o'rningdan tur-chi. Qo'rqma, vahima qiladigan ish bo'lgani yo'q. - Bolani ambulatoriyaga eltib qo'ygunimga qadar hamma o'z joyida, qilt etmay tursin, - dedi u, qolganlarga yuzlanib, - Supurgilar ham yotgan joyida yotgancha qolishi shart. Aks holda «Kvidish» so'zini talaffuz etishga ulgurmay, «Xogvars»dan haydalishingiz muqarrar. Qani, bolakay, tur ketdik.<br>Ular sal uzoqlashishi hamono Malfoy manfur bashara yasab, qahqahlab yubordi.<br>- Anavi bir qop kartoshkaning yuzini ko'rdinglar-mi?<br>- Ovozingni o'chir, Malfoy! - o'shqirdi Parvatti Patil.<br>- Oooo, Longbottomni himoya qilyapsan-mi? - jirkanch qiyofa ila hayron bo'ldi, slizerinlik sovuq yuzli qizaloq Pansi Parkinson, - Senga, Parvatti, semiz yig'loqilar yoqishini bilmas ekanman.<br>- Anavi nima? - qichqirdi oldinga intilgan Malfoy, erdan allaqanday narsani ko'tarib, - Ie, qaranglar, axir bu Longbottomning buvisi yuborgan ahmoqona sovg'a-ku.<br>Malfoyning qo'lida quyosh nurlarida yarqirayotgan Esga ol ko'rindi.<br>- Uni menga ber, - vazmin talab qildi Garri. <br>Maydondagilar Garri bilan Malfoy tomonga yuzlanib, ularning bahsi nima bilan yakun topishini qiziqib kuzatishdi.<br>- Fikrimcha, - dedi Malfoy ablahona kulib, - Bu narsani Longbottomning ko'zi tushadigan joyga, misol uchun... daraxt ustiga joylab qo'yish kerak, a?<br>- Menga ber dedim senga! - o'shqirdi Garri.<br>Biroq Malfoy supurgiga o'tirdi-da, havoga ko'tarildi. Malfoy yolg'on gapirmagan ekan, u haqiqatan ham ucha olar, uchganda ham yaxshi uchar ekan.<br>- Mana Potter, - qichqirdi emanning eng yuqori shoxlaridan biri yaqinida muallaq to'xtagan Malfoy Garriga qarab, - Shu erga qo'yaman, kelib olishing mumkin.<br>Garri supurgisini qo'liga oldi.<br>- Yo'q! - umidsiz ohang-la qichqirdi Germiona Grenjer, - Tryuk xonim qilt etmaslikni buyurgan. Seni orqangdan ta'zirimizni eymiz.<br>Ammo qoni qaynab ketgan Garri uning qichqirig'iga e'tibor qaratmadi. U shartta supurgiga o'tirdi-da, erdan zarb bilan tepinib, havoga ko'tarildi.<br>Yuqorida esayotgan shamol Garrining sochi va kiyimining etagini ortga tashlab, hilpirata boshladi. Shu zahoti huzur va zavq tuyg'usi bolaning vujudini butunlay qamrab oldi. Nihoyat u, o'qimasdan ham tasarruf etish mumkin bo'lgan sehrgarlikni topdi. Parvoz juda ham oson va maroqli kechar ekan. U yuqoriroq ko'tarilish uchun supurgini o'ziga tortdi. Qulog'iga juda pastda qolgan qizchalarning chiyillashlari va Ronning zavq bilan chuvvos solishi eshitildi.<br>Garri supurgini keskin burib, murdadek qotib qolgan Malfoy bilan yuzma-yuz keldi.<br>- Menga ber dedim, - talabini takrorladi Garri, - Yo'qsa, hozir seni supurgingdan itarib tashlayman!<br>- Nahotki?! - dedi Malfoy qo'rqib ketganini yashira olmasa ham, obro'sini yo'qotmaslikka urinib.<br>Qandaydir mo''jiza Garriga qanday ish tutish kerakligini bildirdi. U supurgisini mahkam ushlab, tanasini oldinga engashtirdi. Supurgisi xuddi nayza kabi Malfoy tomon shiddat bilan ucha boshladi. Drako bazo'r chap bera oldi. Katta tezlik bilan pastga qarab uchayotgan Garri abjirlik bilan supurgisini yana to'g'rilab oldi. Erda turganlar qarsak chalishdi.<br>- Xo'sh, Malfoy! Bu erda senga yordamga keladigan Krabbe ham, Goyl ham yo'q. Endi nima qilasan, bechora? - mazax qilib qichqirdi Garri.<br>Aftidan, Malfoy ham shu haqda o'ylanib qolgan ko'rinadi.<br>- Ma, eplasang tutib ol! <br>Malfoy qo'lidagi shisha sharni yuqoriga otib, o'zi pastga sho'ng'idi.<br>Garri, dastlab yuqoriga sekin-asta ko'tarilgan, so'ng tezlik olib, pastga tusha boshlagan shisha sharga yuzlandi-da, tanasini engashtirib, supurgisining sopini erga qaratdi. Keyingi soniyada shisha sharga etib olishga harakat qilgancha, tik pastga tushib, katta tezlik ola boshladi. Kuzatuvchilarning qichqirig'i bilan uyg'unlashib ketgan shamol chiyillab eshitilmoqda. Garri qo'lini uzatib, erga etishiga bir metr qolgan sharni tutib oldi va shu vaqtning o'zida supurgisining harakatini to'g'rilab olishga ulgurdi. Yana bir aylanib, qo'lidagi Esga ol bilan maysazorga asta qo'ndi.<br>- GARRI POTTER!<br>Ushbu ovozni eshitgan bolaning yuragi, hozirgina o'zi pastga tushgan tezlikdan ham katta tezlikda tovonga qadar tushib ketganday bo'ldi. Garrining yoniga professor Makgonagall yugurib keldi. Bola qaltiragancha, o'rnidan turdi.<br>- «Xogvars»da shuncha yildan buyon ishlab kelar ekanman, hali bunaqa... bunaqasi bo'lmagan.<br>Hayajonlangan professor tildan qolgan chamasi. Uning shishalari kvadrat ko'zoynagi quyosh nurlarida: «Bu nima qilganing, bo'yningni sindirib olishing mumkin edi-ku!» deganday haybat solib yarqiramoqda.<br>- Ayb unda emas, professor...<br>- Jim bo'ling, miss Patil...<br>- Axir Malfoy...<br>- Bo'ldi bas, mister Uesli. Potter, hoziroq ortimdan yuring.<br>Garri o'quv maydonini tark etar ekan, Malfoy, Krabbe va Goylning muzaffariyat ifodalab turgan yuzlariga qarab qo'ydi. U qasr tomon qat'iy qadam tashlab ketayotgan professor Makgonagallning ketidan boshini ham qilgancha ergashib ketdi. Hammasi tamom. Ana endi uni maktabdan haydab yuborishlari muqarrar. U allanarsa demoqchi, o'z xatti-harakatlarini oqlamoqchi bo'ldi-yu, biroq tili itoat qilmay qo'ydi. Professor Makgonagall esa Garri tomon biror marotaba bo'lsin, qiyo boqmadi. Bolaga professor bilan teng borish uchun sal kam yugurib yurishga to'g'ri keldi. U maktabda hatto to'liq ikki hafta ham o'qishga ulgurmadi. O'n daqiqadan so'ng esa bisotlarini yig'ishtirishga kirishadi. Uni ostonada ko'rgan Dursllar nima der ekan?<br>Mana, qasrning asosiy eshigiga olib chiqadigan zinalar. Endi ichki hashamatli marmar zinapoya bo'ylab ko'tarilishmoqda. Professor Makgonagall esa hanuzgacha miq etgani yo'q. U qasr yo'laklari bo'ylab, qarshisidagi eshiklarni kuch bilan ochgancha, qat'iy odimlab bormoqda. Garri kollej mudirining ortidan mahkum qilingan mahbusday ergashib bormoqda. Ehtimol Dambldorning huzuriga olib borayotgan bo'lsa kerak. Daf'atan Garrining esiga Xagrid tushib qoldi. Axir uni ham bir vaqtlar o'qishdan chetlatishgan, biroq maktab qorovuli sifatida qoldirishgan. Balki Garrini Xagridga yordamchi sifatida qoldirishar? Ron va boshqa sinfdoshlari haqiqiy sehrgar bo'lib etishishlari, u esa bir chetda, o'rtoqlarini kuzatgancha, Xagridning ortidan qop elkalab yurishini tasavvur qilib ko'rdi.<br>Professor Makgonagall alaqanday sinf xonasi oldida to'xtab, eshikni ochdi-da, boshini ichkariga suqib:<br>- Meni ma'zur sanang, professor Flitvik, Drevni bir daqiqaga berib turasizmi?<br>Drev degani nima bo'ldi ekan, vahimaga tushdi Garri, kaltaklash uchun qo'llaniladigan biror-bir tayoqmi?<br>Biroq Drev professor Flitvikning xonasidan taajjublanib chiqqan, beshinchi sinfda o'qiydigan baquvvat bola ekan.<br>- Ortimdan yuring, ikkalangiz, - buyurdi professor Makgonagall.<br>Uchalasi yo'lak bo'ylab, sinf xonasidan nari ketishdi. Drev esa yo'l davomida Garrini qiziquvchanlik bilan boshdan oyoq qarab bordi.<br>- Kiring, - dedi professor Makgonagall, sinf taxtasiga uyatsiz iboralar yozish bilan band poltergeyst Dryuzgdan boshqa hech kim bo'lmagan yana bir sinf eshigini ochib, - Yo'qol bu erdan, Dryuzg!<br>Dryuzg qo'lidagi bo'rni tunuka idishga otib yubordi-da, allaqanday la'natlar o'qib, xonadan uchib chiqdi. Professor Makgonagall poltergeyst ortidan eshikni yopib, bolalarga yuzlandi.<br>- Tanishing Potter, bu Oliver Drev. Drev, sizlarga Sayyod topdim.<br>Drevning yuzidagi taajjub hayrat qiyofasiga almashdi.<br>- Jiddiy aytyapsiz-mi, professor?<br>- Mutlaqo, - qat'iy ohang-la tasdiqladi professor Makgonagall, - Bu bola tug'ma iste'dodning o'zginasi. Hayotimda bunaqa uchuvchini hali ko'rmaganman. Bugun Siz birinchi bor supurgiga o'tirishingiz, shundaymi, Potter?<br>Garri ovoz chiqarmay bosh irg'idi. Gap nima to'g'risida borayotganligini tushunmagan bo'lsa ham, har qalay maktabdan haydashmayotganini idrok eta boshladi va shu bois bo'lsa kerak, oyog'iga asta-sekin kuch qaytayotganini his etdi.<br>- Bu yigitcha, qo'lida ushlab turgan anavi narsani, ellik futdan ortiq balandlikdan o'zini tashlab, er yaqinida tutib oldi, - dedi professor Makgonagall, - Ko'rib turibsan, biron eri hatto shilingani ham yo'q. Hatto Charli Uesli ham bunday qila olmagan bo'lar edi.<br>Professorning so'zlarini eshitgan Drev xuddi bir soat ichida armon ila bir umr orzu qilib yurgan narsasiga erishgan kishiday quvonib ketdi.<br>- Kvidish o'yini qanday o'ynalishini hayotingda biror marotaba bo'lsin, ko'rganmisan? - to'lqinlanib so'radi Drev.<br>- Drev «Griffindor» jamoasining sardori, - qisqacha tushuntirib o'tdi professor Makgonagall.<br>- Uning qomati ham Sayyod bo'lishi uchun juda bop ekan, - dedi Drev, Garrini aylanib tomosha qilgancha, baho berar ekan, - Vazni engil, chaqqon. Unga durustroq supurgi olib berish kerak. O'ylayman-ki, «Nimbus-2000» yoki «Sof g'alaba» rusumli supurgining ettinchi modeli ayni muddao bo'ladi.<br>- Dastlab, kvidish jamoasiga birinchi sinf o'quvchilarini qabul qilish qoidasi to'g'risida professor Dambldor bilan gaplashib olishim kerak. Biroq Muqaddas falak haqi, ont ichib aytaman-ki, bizga o'tgan yilgi jamoaga o'xshamaydigan jamoa kerak. So'nggi o'yinda slizerinchilar bizni er bilan bitta qilib, toptab tashlashdi. Qariyb bir oy Severus Sneggning ko'ziga tik qara olmay yurdim... Bor kuchingizni sarf etib, katta ishtiyoq-la mashq qilayotganingiz haqidagi xabar eshitib borishga umid qilaman, mister Potter, - dedi professor Garriga ko'zoynak ustidan jiddiy qarab, - Aks holda, sizga qo'llaniladigan ta'zir borasidagi fikrimni o'zgartirishim mumkin.<br>Ushbu so'zlarni aytib bo'lgach, professor kutilmaganda kulib qo'ydi.<br>- Otangiz Siz bilan faxrlangan bo'lar edi, - dedi u, - Chunki o'zi ham nihoyatda mohir o'yinchi bo'lgan.<br>Tushlik vaqtida Garri Ronga professor Makgonagall o'quv maydonidan olib ketganidan so'ng bo'lib o'tgan voqeani aytib berdi.<br>- Hazillashma, - xitob qilib yubordi, og'ziga steyk bo'lagini solishga solib olib, chaynash kerakligini unutib qo'ygan Ron, - Sayyod?! Birinchi sinf o'quvchisi hali hech qachon... Sen eng yosh o'yinchi bo'lasan. So'nggi...<br>- So'nggi yuz yil ichida, - Ronning hayrat to'la so'zini yakuniga etkazdi Garri, o'zi ham og'zini o'pka-jigardan tayyorlangan pirog bilan to'ldirgancha, - Buni menga Drev aytdi.<br>Bugungi hayajondan so'ng, Garrining qorni juda boshqacha ochiqib ketgan. Ron shunday hayratlangan, shunday qoyil qolgan ediki, aytishga so'z topa olmay, og'zini ochgancha, Garriga baqrayib qoldi.<br>- Kelasi haftadan mashq qilishni boshlar ekanman, - ma'lum qildi Garri, - Faqat bu haqda hech kimga og'iz ocha ko'rma. Drev buni sir tutish kerak deb tayinladi.<br>Katta Zalga Fred bilan Jorj Ueslilar kirib kelib, atrofga qarashdi va Garrini topib, yoniga oshiqishdi.<br>- Yasha, Garri, - pichirladi Jorj, - Drev bizga bor gapni aytib berdi. Biz sening jamoadoshlaring, Urib qaytaruvchilarmiz. <br>- Hali ko'rasizlar, - dedi Fred, - Bu yil kubokni albatta qo'lga kiritamiz. Charli maktabni tamomlab ketganidan buyon, «Griffindor» jamoasi hali biror marotaba zafar qozonmagan. Ammo bu yil juda yaxshi jamoa shakllanmoqda. Yaxshigina hunar ko'rsatganga o'xshaysan, a, Garri? Drev sen haqingda gapirar ekan, duduqlanib qoldi.<br>- Mayli, biz borishimiz kerak, Li Jordan maktabdan chiqishning yana bir xufiya yo'lini topibdi, borib ko'raylik-chi.<br>- Bu o'sha, Tilyog'lama Grigoriy haykalining ortidagi, biz hali birinchi sinfda o'qib yurgan kezlarimizda o'zimiz topgan yo'l ekanligiga ishonchim komil. Ko'rishguncha!<br>Fred bilan Jorj nari ketishi bilan boshqa, endi anchagina noxush basharalar: Malfoy va uning hamtovoqlari Krabbe bilan Goyl yaqin kelishdi.<br>- Vidolashuv dasturxonimi, Potter? Magliston poezdi soat nechada jo'nar ekan?<br>- Mana bu nazokatli qizlar yonida o'zingni anchagina mard tutasan, a, Malfoy? - chaqib oldi Garri, sovuq ohangda.<br>O'qituvchilar bilan to'lib-toshgan Mo''tabar Stol yaqinida bo'lishgani uchun ham «nazokatli qizlar» Krabbe bilan Goyl hech nima qila olishmay, musht qisib qo'yishdan boshqa chora topa olishmadi.<br>- Sen bilan yakkama-yakka har qanday vaqtda olishishga tayyorman, - bayonot qildi Malfoy, - Agar qo'rqmasang, bugun tunda uchrashishimiz mumkin. Sehrgarlar dueliga tushamiz. Bilvosita jang. Faqat sehrli tayoqchalar vositasida kurashamiz. E, ha, nima bo'ldi? Chamasi, sehrgarlar dueli haqida eshitmaganga o'xshaysan, a?<br>- Eshitgan, albatta, - gapga aralashdi Ron, - Men ikkinchi raqamli sehrgar bo'laman. Sen tomondan kim chiqadi?<br>- Krabbe, - qaror qildi Malfoy, o'z oshnalariga boshdan-oyoq razm solib chiqqach, - Tun yarmida. Ma'qulmi? O'lja qilib olingan qurol-aslahalar xonasida uchrashamiz. U er doimo qulflangan bo'ladi.<br>Malfoy nari ketgach, Ron bilan Garri bir-biriga qarab qo'yishdi.<br>- Sehrgarlar dueli degani nima? - so'radi Garri, - Ikkinchi raqamli sehrgar bo'lish nimani anglatadi?<br>- Agar birinchi raqamli sehrgar halok bo'lsa, ikkinchi sehrgar uning o'rnini egallashi lozim, - ehtirossiz javob qaytardi Ron, sovib qolayotgan pirokka qo'l uzatib, - Faqat haqiqiy afsungarlar olishadigan dueldagina biron-bir sehrgar halok bo'lishi mumkin, tushunding-mi? - qo'shib qo'ydi u, Garrining yuzi kasb etgan qiyofani ko'rgach, - Malfoy ikkalalaring esa bir-birlaringga, nari borsa arzimagan uchqun dastalarinigina sachratishlaring mumkin. Ikkalalaringdan birortalaring bir-birlaringga chinakam shikast etkaza oladigan afsungarlik qudratiga ega emassizlar. Ishonchim komilki, u, qo'rqib ketib, dueldan bosh tortishingni kutgan.<br>- Agar men sehrli tayoqchamni silkitsam-u, undan loaqal o'sha uchqun dastasi ham chiqmasa, nima bo'ladi?<br>- Tayoqchangni bir chetga qo'yasan-da, Malfoyning tumshug'iga musht solasan.<br>- Kechirasiz.<br>Bolalar nigohini ko'tarib, Germiona Grenjerni ko'rishdi.<br>- Obbo! Shu bugun bemalol ovqatlanamizmi-yo'qmi? - achchiqlandi Ron.<br>- Men sizlarning Malfoy bilan o'tgan suhbatlaringni bexosdan eshitib qoldim... - dedi Germiona, Ronning gapiga e'tibor ham qaratmay, Garriga murojaat qilib.<br>- Ha, albatta. Bexosdan! - to'ng'illadi Ron.<br>- ... fikrimcha, tungi soatlarda yurmasliging kerak, Garri. Agar seni tutib olishsa, tutib olishlari esa muqarrar, «Griffindor» necha ball yo'qotishini yaxshilab o'ylab ko'r. Xudbinlik qilma.<br>- Biroq bu, senga taalluqli ish emas, - dedi Garri.<br>- Ko'rishguncha, - qo'shib qo'ydi Ron.<br>Nima qilganda ham bu ish, shunday ajoyib kunning munosib xotimasi bo'lmaydi, xayoldan o'tkazdi uyqusi kelmagan Garri yotgan o'rnida. Din bilan Simus uxlab qolgan, Nevill maktab ambulatoriyasida qolgan, Ron esa butun oqshom: «Agar Malfoy senga qarg'ish yog'dirsa, chap ber. Negaki, ularni qanday muhosara qilish kerakligi yodimda yo'q» kabi tavsiyalar berib chiqdi. Filch yoki missis Norrisning qo'liga tushib qolish ehtimolligi katta. Garri taqdirni sinab, tavakkal qilmoqchi ekanligini, maktabda joriy etilgan qoidalarni bir kunning o'zida ikkinchi marotaba buzishga ahd qilganini juda yaxshi idrok etmoqda. Biroq masalaning boshqa tomoni ham juda jiddiy. Uning ko'z o'ngida Malfoyning muttaham turqi gavdalandi. Yakkama-yakka qolib, Drakoning adabini berish zarurligi, bunday imkoniyatni qo'ldan chiqarmaslik kerakligini o'yladi.<br>- O'n bir yarim bo'ldi, - nihoyat pichirladi Ron, - Vaqt bo'ldi.<br>Ular xalatlarini kiyib, sehrli tayoqchalarini qo'lga olishdi. Minorada joylashgan yotoqxonadan aylanma zina bo'ylab pastga, yashirincha tushib, «Griffindor»ning umumiy mehmonxonasiga tushishdi. Kamindagi g'o'lalar hamon yonib, tartibsiz qo'yib chiqilgan kreslolar kamin cho'g'ining xira nurida xuddi uxlab yotgan qora maxluqlar kabi ko'rinmoqda. Ikkovlon chiqish yo'lini bekitib turgan portretga yaqinlashgan edi ham-ki, kutilmaganda yaqin orada turgan kreslolar tomondan kimningdir qat'iy ohangda:<br>- Bari-bir bilganingdan qolmading-mi, Garri? Ko'zlarimga ishonmayman! - degan ovozi eshitildi.<br>Chiroq yonib, xonada, tungi ko'ylak ustidan pushti xalat kiyib olgan Germiona Grenjer ko'rindi.<br>- Germiona! - achchiqlandi Ron, - Bor uxla!<br>- Qilayotgan ishing haqida akangga aytib berishimga sal qoldi, Ron, - keskin javob qaytardi Germiona, - Sinfboshi Persi bunga yo'l qo'ymagan bo'lar edi.<br>Hayotda shu qadar xira odamlar ham bo'lishi Garrini taajjublantirdi.<br>- Ketdik, - dedi u Ronga, Semiz Xola portretini yuqoriga ko'targancha, tashqariga intilib.<br>Biroq Germiona osonlikcha taslim bo'lishni xayoliga ham keltirmay, Ronning ketidan, achchiqlangan urg'ochi g'ozday vishillab chiqdi.<br>- Sen kollej haqida qayg'urmayapsan. Faqat o'z manfaatingni ko'zlaysan. Men esa slizerinchilar kubokni boz qo'lga kiritishlarini, aylantirish afsunlari uchun professor Makgonagalldan olgan ballarim sening dastingdan yo'qotilishini istamayman.<br>- Izingga qayt.<br>- Yaxshi, ketaman. Men sizlarni ogohlantirish, yomon yo'ldan qaytarishga urindim. Maktabdan haydab yuborishgach, poezdda ketayotganlaringda so'zlarimni eslaysizlar. Sizlar...<br>Germionaning fikricha, ular qanaqa bolalar ekanligini oxirigacha bilishning iloji bo'lmadi. Germiona bu boradagi o'z fikrini Semiz Xolaga parolni aytib, portretini ko'targancha, iziga qaytayotgan fursatda bildirmoqchi bo'ldi-yu, biroq portret bo'm-bo'sh. Vaqtdan unumli foydalanishga ahd qilgan Semiz Xola kimning huzuriga mehmonga ketib qolibdi. Oqibatda Germiona uchun «Griffindor» minorasi yopilib qoldi.<br>- Endi nima qilaman? - vahimaga tushib qoldi qizaloq.<br>- Ko'ngling istagan ishni, - javob qaytardi Ron, - Biz esa borishimiz kerak, kechikyapmiz.<br>Ular yo'lak oxiriga etib bormagan edilar ham-ki, Germiona etib oldi.<br>- Men sizlar bilan boraman, - bayonot qildi u.<br>- Hech ham-da.<br>- Meni Filch tutib olishini kutib o'tirmayman-ku, har qalay. Agar u uchovimizni tutib olsa, men rost gapni, ya'ni sizlarni to'xtatib qolmoqchi bo'lganimni aytaman. Sizlar esa mening haqligimni tasdiqlab qo'yasiz.<br>- Sullohlik borasida qashshoq emassan... - ovoz ko'tardi Ron.<br>- Jim bo'ling, ikkovingiz! - dedi Garri, - Men qandaydir tovush eshitdim.<br>Chindan ham qaerdandir pishillagan tovush eshitildi.<br>- Missis Norris-mi? - bazo'r damini chiqardi Ron, qorong'ilikka qarab.<br>Ammo bu missis Norris emas balki polda, kulala tushgancha uxlab yotgan Nevill ekan. U, yaqin kelgan bolalar sharpasidan seskanib, uyg'onib ketdi.<br>- Xudoga shukur, nihoyat meni topdilaring! Bu erda qancha vaqt o'tirganimni o'zim bilmayman. Yangi parolni esimdan chiqarib, mehmonxonaga kira olmadim.<br>- Sekinroq gapir, Nevill. Yangi parol «Cho'chqa tumshug'i». Biroq hozir bu parol yordam bermaydi. Semiz Xola qaergadir ketib qolibdi.<br>- Qo'ling qalay? - so'radi Garri.<br>- Joyida, - javob berdi Nevill qo'lining ishlashini ko'rsatib, - Pomfri xonim uni bir soniyada tuzatdi-qo'ydi.<br>- Juda soz. Quloq sol Nevill, biz hozir bir joyga borishimiz kerak, sal o'tib ko'rishamiz...<br>- Yo'q, yolg'iz tashlab ketmanglar meni, iltimos, - yolvordi Nevill, - Qonxo'r Baron ikki bor yonimdan o'tdi.<br>- Agar sizlar tufayli qo'lga tushib qolsak, professor Belka aytgan Uy ajinasi qarg'ishini o'zlashtirib, sizlarda sinab ko'rmas ekanman, tinchlanmayman, - va'da berdi Ron, dastlab soatiga, so'ng, Germiona bilan Nevillga badjahl qarab.<br>Uy ajinasi qarg'ishiga oid nazariy bilimlarini namoyon etmoqchi bo'lgan Germiona endigina og'iz juftlamoqchi bo'lgan edi ham-ki, Garri qo'rqinchli ohangda pichirlab, ortidan jim yurishni buyurgach, shashtidan qaytdi.<br>Sharpalari bahaybat derazalardan tushayotgan to'lin Oy nurlarida ko'rinayotgan bolalar, qasr yo'laklarida jim yurishdi. Garri, har bir muyulishda Filch yoki missis Norris bilan yuzma-yuz kelishga ma'nan tayyor bo'lib bordi, biroq hozircha bolalarning omadi yurishmoqda. Zina bo'ylab uchinchi qavatga tez ko'tarilib olishgach, oyoq uchida yurib, o'lja qilib olingan qurol-aslahalar xonasiga o'g'rincha kirib olishdi.<br>Malfoy bilan Krabbe hali kelishmagan. Billurdan tayyorlangan javonlar Oy nurida tovlanib turibdi. Sovrin, qalqon, qurol-yarog' va haykallar ham qorong'ilikda tilla va kumushdek jilvalanib ko'rinadi. Bolalar xonaning har tomonlaridagi eshiklardan ko'z uzmay, devorga qapishib olishdi. Malfoy qorong'ilikdan sakrab chiqib, daf'atan duel boshlab qolishi mumkinligini xayoliga keltirgan Garri sehrli tayoqchasini qo'liga oldi. Daqiqalar juda sekin o'tmoqda.<br>- Kechikyapti. Balki qo'rqqandir, - pichirladi Ron.<br>Ularni kutilmaganda qo'shni xonada eshitilgan shovqin sarosimaga solib qo'ydi. Garri sehrli tayoqchasini endigina ko'targan edi ham-ki, kimningdir ovozi eshitildi. Biroq bu ovoz Malfoyning ovozi emas.<br>- Hidlab ko'ring, azizam, ehtimol biron-bir burchakka biqinib olishgandir.<br>Bu ovoz, o'z mushugi missis Norris bilan gaplashib kelayotgan Filchning ovozi. Vujudini dahshat qamrab olgan Garri xuddi quturganday qo'lini siltab, hamma uning ortidan yurishini imo qildi. Bolalar ovoz chiqarmay eshik tomon borib, Filchdan nari qochishdi. Nevillning egnidagi korjoma etagi yo'lak muyulishining ortiga o'tishi hamono, o'lja olingan qurol-aslaha xonasiga Filch kirib kelgani eshitildi.<br>- Ular shu erda. Yashirinib olishgan chamasi.<br>- Bu tomonga! - pichirladi Garri.<br>Qo'rqib ketgan bolalar qurol-aslaha va turli yarog'lar o'rnatilgan uzundan-uzoq galereya bo'ylab nari ketishdi. Qadamlar tovushiga ko'ra, Filch yaqin kelgan chamasi. Umidsizlikka tushgan Nevill kutilmaganda chinqirib yuborib, yugura ketgancha sirpanib ketdi. Oqibatda Ronni turtib yuborib, ikkovlon qandaydir risarning yaltirab turgan aslahalari ichiga kirib ketdi. Gumburlagan taraq-turuq va qasr-qusurdan butun maktab uyg'onib ketgan bo'lsa, ajab emas.<br>- QOChDIK! - baqirdi Garri.<br>To'rtovlon galereyadan chiqib yugurishar ekan, Filch bilan missis Norris ularni taqib qilayotgan-qilmayotganligini bilish uchun orqaga qiyo ham boqmadi. Qandaydir eshikni ochib, yo'lak bo'ylab elib ketishdi. Garri oldinda, hozir qaerda ekanliklari, qay tomon yugurishayotganini oz bo'lsa-da tasavvur ham qilmay bormoqda. Bolalar gobelen pardadan o'tib, allaqanday maxfiy yo'lakka kelib qolishdi. Ushbu yo'lakdan ham yugurib o'tib, aftidan o'lja olingan qurol-aslahalar xonasidan ko'p milyalar narida joylashgan afsunlar xonasiga etib kelishdi. Garri sovuq devorga suyanib oldi (Gobelen – devorga osib qo'yilgan suratli gilam.Eslatma: 1 milya 1,609 kilometrga teng).<br>- Qutuldik, shekilli, - dedi u, hansiragancha, peshonasidagi terni artib.<br>Nafas olar ekan ichidan allaqanday hushtak va qulq-qulq etgan tovush eshitilayotgan Nevill ikki bukilib oldi.<br>- Men... sizlarga... aytgan, - uzuq-yuluq boshladi Germiona, kaftini ko'kragiga ko'ndalang qo'yib, - Aytgan... sizlarga... edim...<br>- Ortga, «Griffindor» minorasiga, imkon qadar tezroq qaytish lozim, - fikr bildirdi Ron.<br>- Malfoy seni aldadi, - dedi Germiona Garriga, - Buni tushunding deb umid qilaman? U o'sha xonaga kelishni xayoliga ham keltirmagan. Ammo Filch o'lja qilib olingan xonaga kimdir kelishini bilgan. Aftidan bu xabarni unga Malfoyning o'zi etkazgan.<br>Garri ichida Germionaning haq ekanligini tan oldi-yu, unga ochiqdan-ochiq iqror bo'lishga shoshilmadi.<br>- Ketdik.<br>Biroq ketish oson ko'chmadi. Bolalar o'n qadam ham ilgarilamay, yaqin oradagi eshik dastasi titrab, sinf xonasidan oyoq ostiga nimadir o'qday uchib chiqdi.<br>Dryuzg. U bolalarni ko'rib, baqira boshladi.<br>- Dryuzg, jim, iltimos. Aks holda maktabdan haydab yuborishadi bizni.<br>Dryuzg jirkanch qiyofa kasb etgancha, hiringlay boshladi.<br>- Xo'sh, birinchi sinf o'quvchilari, tungi sayilmi. Kim joyida o'tirmas, qo'lga tushib qolishdan qo'rqmas.<br>- Bizni sotib qo'ymasang, qo'lga tushmaymiz. Iltimos Dryuzg, jim bo'l.<br>- Lekin men, ayni sizlarning manfaatingizni ko'zlab, Filchga xabar berishim kerak. Vaholanki, shunga majburman, tushundingiz-mi? - dedi ko'zlari ichiqoralarcha yarqirayotgan Dryuzg, misli yo'q olijanoblik ohangida.<br>- Yo'ldan qoch, - dedi jahli chiqqan Ron, qo'l ko'tarib.<br>Bu Ronning katta xatosi bo'ldi.<br>- O'QUVChILAR YoTOQXONADAN TAShQARIDA! - chinqira boshladi Dryuzg, - O'quvchilar yotoqxonadan tashqarida, man etilgan yo'lakda yurishibdi!<br>Dryuzg ostidan sho'ng'ib o'tgan bolalar yo'lakning narigi boshiga qarab yugurib, allaqanday eshikka ro'baru bo'lishdi. Eshik baxtga qarshi yopiq.<br>- Bo'ldi, tamom! - ingrab yubordi Ron, - Qo'lga tushdik.<br>Dryuzgning qichqirig'i tomon yugurgan Filchning qadami yaqinlashayotgani eshitilmoqda.<br>- Voy, nega imillaysan, tezroq bo'lsang-chi, - tezlatdi Germiona Garrini.<br>U Garrining qo'lidagi sehrli tayoqchani tortib oldi-da, qulfga urib:<br>- Alloomora! - deb pichirladi.<br>Qulfning shiq etgan tovushi eshitilib, eshik ochildi. Bolalar bir-birini turtgancha, ichkariga kirib, eshikni ichkaridan yopishdi-da, quloqlari bilan unga yopishib olishdi.<br>- Qaysi tomonga qochishdi, Dryuzg? - so'roqqa tutdi Filch, - Tez gapir!<br>- «Iltimos» deng.<br>- Ahmoqlik qilma, Dryuzg, gapir, qaysi tomonga ketishdi?<br>- «Iltimos» demas ekansiz, men ham hech nima demayman, - ming'irlashini qo'ymadi Dryuzg, cho'ziq ovozi bilan.<br>- Xo'p, mayli, iltimos.<br>- HECh NIMA! Xa-xa-xa! Aytdim-ku, «Hech nima» demayman, «Iltimos» demas ekansiz, deb. Xa-xa-xa! Xa-xa-xa!<br>Bolalar Dryuzgning chiyillagancha nari uchib ketgani, g'azabi qaynagan Filchning qarg'ishlarini eshitib turishdi.<br>- Filch bu eshikni qulflab yopilgan deb biladi. Demak, hali qo'lga tushmaslik imkoni bor, har qalay men shunday deb o'ylayman, - dedi Garri.<br>Garri, qulog'ini eshikka bosgancha, fikr bildirar ekan, Nevill uning xalatini tortgani-tortgan.<br>- Tinch qo'ysang-chi, Nevill. Yana nima demoqchisan?<br>Garri boshini burgach, Nevill nima demoqchi bo'lganligini aniq tasavvur qildi. Bir soniya davomida Garriga, bo'layotgan ushbu hodisalar qandaydir bema'ni tushga o'xshab ketdi. Mana bu ko'rib turgani esa bugungi kun davomida bo'lib o'tgan voqealar inobatga olinadigan bo'lsa, haddan ortiq o'tib tushdi.<br>Gap shundaki, bolalar, Garri o'ylagandek, qandaydir sinf xonasida emas, balki o'quv yili davomida uchinchi qavatning o'ng tomonidagi man etilgan yo'lakka kirib qolishgan ekan. Ushbu yo'lak nima uchun man etilganligi, unda nima uchun mudhish ajal topish mumkinligi ana endi nihoyatda aniq va ayon tushunarli bo'ldi-qoldi.<br>Garrining ko'ziga bir maxluq it tikka qarab turibdi. It shu qadar kattaki, tanasi bilan poldan shiftgacha bo'lgan bo'shliqni to'ldirib olgan. Buning ustiga, uning kallasi bir emas, ikki emas uchta bo'lib, uch juft quturgan ko'zi baqrayib turibdi. Chaqirilmagan mehmonlarni ko'rgan itning uch juft burun katagi yiriklashib ketgan, uchta katta ochilgan og'zidan qalin arqonday keladigan so'lak oqib turibdi.<br>It o'zining oltita ko'zini baqraytirgancha, deyarli qilt etmay tek turibdi. Shunday bo'lsa-da, kutilmaganda paydo bo'lib, maxluqni g'aflatda qoldirishgani uchun ham, hamon tirik ekanliklari Garri uchun mutlaqo tushunarli. Ammo maxluq asta-sekin xushini yig'ib olayotganiga shubha yo'q. Favqulodda yirik tanasining qa'ridan chiqayotgan momaqaldiroqning guldurashiga o'xshash tovush bundan yaqqol dalolat berib turibdi.<br>Garri xushini yig'ib, eshik dastasini ushladi. Filchni yoki ajalni tanlash kerak bo'lsa, Filchni tanlagani bo'lsin.<br>Bolalar, Garri ochib yuborgan eshikdan, unga yuzlanmasdan ham tashqariga chiqib, shartta yopib qo'yishdi-da, yo'lak bo'ylab o'qday uchib ketishdi. Filch, buzg'unchilarni boshqa joyda qidirishga ahd qilgan shekilli, ko'rinmadi. Umuman aytganda, bolalar Filchni allaqachon unutib yuborishgan, ularning hayolini faqat, anavi mudhish maxluqdan imkon qadar yiroqlashish o'yi band qilgan. Ular, ettinchi qavatdagi Semiz Xola portreti qarshisiga kelib qolgunga qadar to'xtamay yugurishdi.<br>- Qaerlarda sanqib yuribsiz? - so'radi Semiz Xola xalatlarining tugmalari ochilib ketgan, ter bosib, qattiq hayajonlangan bolalarning diydorlariga qarab.<br>- Ahamiyati yo'q, ahamiyati yo'q, cho'chqa tumshug'i, cho'chqa tumshug'i, - hansiradi Garri.<br>Portret qo'zg'algach, bolalar umumiy mehmonxonaga kirib, dag'-dag' qaltiragancha, o'zlarini kresloga tashlashdi. Ular tilga kirgunga qadar ancha vaqt o'tdi. Nevillning qiyofasi esa qayta gapira olmaydigan odamga o'xshab qolgan.<br>- Maktab ichiga shunday maxluqni olib kirishganini qarang, farosatlari ishlaydi-mi ularni? - nihoyat ovoz berdi Ron, - Anavi bo'rdoqiga qo'yilgan itning emdan qaytadigan vaqti etganga o'xshaydi.<br>Germionaning me'yoriy tarzda nafas olish qobiliyati bilan bir vaqtda janjalkashlik tabiati ham tiklana boshlandi.<br>- Hech qaysi birlaring hech narsa sezmadilaring, a? - jahl qildi u, - It nimani ustida turganini ko'rmadilaringmi?<br>- Pol ustidami? - taxmin qildi Garri, - Men uning oyoqlari ostiga qaraganim yo'q. Boshlarining harakatini kuzatishga ulgursang ham katta gap.<br>- Yo'q, polda emas. U erto'la qopqog'i ustida turibdi. Shunisi ayonki, u nimanidir qo'riqlayapti, - dedi ko'zi chaqnab ketgan Germiona o'rnidan turib, - O'ylashimcha, sizlar o'zingiz o'zingizdan mamnun bo'lsangiz kerak. Biroq biz halok bo'lishimiz yoki bundan ham yomoni maktabdan haydalishimiz mumkin edi. Endi, agar qarshi bo'lmasangiz, men kirib uxlayman.<br>- Yo'q, biz qarshi emasmiz, - dedi achchiqlangan Ron, og'zi ochilib qolgancha Germionaning ortidan qarab, - Xuddi biz uni majbur etaklaganday gapirishini qarang.<br>Lekin, xayoldan o'tkazdi Garri o'rniga yotar ekan, Germionaning gapida jon bor. Anavi it nimani qo'riqlab yotibdi? Birdan uning esiga Xagridning so'zlari tushdi: «Bordi-yu biror narsani yashirmoqchi bo'lsang, Er kurrasida eng ishonchli joy «Gringotts» sanaladi... Ehtimol «Xogvars»ni ham ishonchli deb aytish mumkindir».<br>Xagrid «Gringotts» bankining etti yuz o'n uchinchi bo'lmasidan olib chiqqan, o'sha ezilib ketgan kichkinagina xalta topilganga o'xshaydi.<br></p>


</div></main>

    <script src="../js/script.js"></script>
</body>
</html>